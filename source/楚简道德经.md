# 郭店楚简【道德经】

## 道德经 |1- 第19章 绝圣弃智 
 道理研究所 2024年12月11日 09:57上海

### 楚简校注#1-2
（引自：丁四新：郭店楚竹书《老子》校注）

絕智棄辯，民利百倍。
絕巧棄利，盜賊無有。
絕偽棄詐，民復孝慈。
三言以為辯不足，又命之有乎屬：
視素保樸，少私寡欲。

### 王弼本·十九章
（引自：清武英殿聚珍本-老子道德经注）

绝圣弃智，民利百倍；
绝仁弃义，民复孝慈；
绝巧弃利，盗贼无有。
此三者，以为文不足，故令有所属：
见素抱朴，少私寡欲。
### 道德经解
（引自：憨山道者《老子·道德经解》）

此承前章而言智不可用，亦不足以治天下也。然中古圣人，将谓百姓不利，乃为斗斛权衡符玺仁义之事，将利于民，此所谓圣人之智巧矣。
殊不知民情日凿，因法作奸。就以斗斛权衡符玺仁义之事，窃以为乱。方今若求复古之治，须是一切尽去，端拱无为，而天下自治矣。
且圣智本欲利民，今既窃以为乱，反为民害。弃而不用，使民各安其居，乐其业，则享百倍之利矣。
且仁义本为不孝不慈者劝，今既窃之以为乱，苟若弃之，则民有天性自然之孝慈可复矣。
此即庄子所谓虎狼仁也。
意谓虎狼亦有天性之孝慈，不待教而后能。
况其人为物之灵乎。
且智巧本为安天下，今既窃为盗贼之资，苟若弃之，则盗贼无有矣。
然圣智仁义智巧之事，皆非朴素，乃所以文饰天下也。
今皆去之，似乎于文则不定，于朴素则有余。
因世人不知朴素浑全之道，故逐逐于外物，故多思多欲。今既去华取实，故令世人心志，有所系属于朴素之道。
若人人果能见素抱朴，则自然少思寡欲矣。
若知老子此中道理，只以庄子马蹄胠箧作注解，自是超足。
### 道理研究注释
这个还是承接上一章，“管理的最高境界是沒有管理”。
也体现老子“道法自然”的根本。
道的最高境界就是“自然”，一切遵循自然法则。
但这个目标就像自然常数一样，只能无限接近某一个数，永远无法达到。
因此才需要社会科学的“礼”。
抛弃“礼”是方法，但是要做到完全抛弃是不可能的，一旦还存在“礼”这个人为法则，就需要相关“圣智、仁义、巧利”。
但是目标是“自然”！
## 道德经 | 2-第66章 江海所以能为百谷王者 
 道理研究所  道理研究所 2024年12月13日 09:36上海
### 楚简校注#2-5
楚简校注
（引自：丁四新：郭店楚竹书《老子》校注）
江𣳠（海）所以為百浴（谷）王，
以亓（其）能為百浴（谷）下，
是以能爲百浴（谷）王。
聖人之才（在）民前也，
以身𨒥（後）之；
亓（其）才（在）民上也，
以言下之。
亓（其）才（在）民上也，
民弗[上石下毛]（厚）也；
亓（其）才（在）民前也，
民弗𡩜（害）也：
天下樂進（推）而弗詀（厭）。
以丌（其）不静（爭）也，
古（故）天下莫能𢌱（與）之静（爭）。
### 王弼本·六十六章
（引自：清武英殿聚珍本-老子道德经注）
江海所以能为百谷王者，
以其善下之，故能为百谷王。
是以欲上民，必以言下之。
欲先民，必以身后之。
是以圣人处上而民不重（zhònɡ），
处前而民不害。
是以天下乐推而不厌，以其不争，
故天下莫能与之争。
### 道德经解
(引自：憨山道者《老子·道德经解》
此教君天下者，以无我之德，故天下归之如水之就下也。
百川之水，不拘净秽，总归于江海。
江海而能容纳之，以其善下也。
此喻圣人在上，天下归之，以其无我也。
欲上民，必以言下者。
言者，心之声也。
故君天下者，尊为天子。
圣人虚心应物，而不见其尊，故凡出言必谦下。
如日孤寡不谷，不以尊陵天下也。
欲先人，必以身后之者。
身者，心之表也。
君天下者，贵为天子，天下推之以为先。
圣人忘己与人，而不自见有其贵。
故凡于物欲，澹然无所嗜好，不以一己之养害天下也。
重者，犹不堪也。
是则圣人之心，有天下而不与。
故虽处上，而民自堪命，不以为重。
虽处前，而民自遂生，不以为害。
此所以天下乐推而不厌。
盖无我之至，乃不争之德也。
此争非争斗之谓，盖言心不驰竞于物也。
以其不争，故天下莫能与之争。
庄子所谓兼忘天下易，使天下忘己难。
此则能使天下忘己，故莫能与之争耳。
### 道理研究注释
江海之所以能成为百谷之王，是因为所有水无论干净亦或是污秽，都能纳之。而万民之王亦同。不说万民了，那个太大，就说说企业管理者，作为管理者需能听到下属的心声，无论是褒还是贬，同时也需要容得下所有下属，无论其能力如何品德如何，这才是王者的风范。
另外管理者要达到一个忘我的境界，不是自己把自己忘了，而是让下属把自己忘了，还是那句话，最好的管理就是没有管理。所有流程都如丝般顺滑。而这一切就是你的成就，只需静静地坐着，回味之前付出的艰辛。
## 道德经 | 3-第46章 天下有道 
 道理研究所 2024年12月13日 15:38上海
### 楚简校注#5-6
（图片引自：荆门市博物馆：《郭店楚墓竹简 老子甲》）
楚简校注
（引自：丁四新：郭店楚竹书《老子》校注）
辠（罪）莫[上石下主]（重）𰲛（乎）甚欲，
咎莫𰖲（憯）𰲛（乎）谷（欲）𠭁（得），
化（禍）莫大𰲛（乎）不智（知）足。
智（知）足之爲足，此𠄨（恒）足矣。＿
### 王弼本·四十六章
（引自：清武英殿聚珍本-老子道德经注）
天下有道，却走马以粪。
天下无道，戎马生于郊。
祸莫大于不知足，咎莫大于欲得。
故知足之足，常足矣。
### 道德经解
(引自：憨山道者《老子·道德经解》
此承上清净无为之益，甚言多欲有为之害，以诫人君当以知足自守也。
谓上古之世，有道之君，清净无欲，无为而化。
故民安其生，乐其业，弃却走马而粪田畴。
所以家给人足，而无不足者。及世衰道微，圣人不作，诸侯暴乱。
各务富国强兵，嗜欲无厌，争利不已，互相杀伐。
故戎马生于郊。
以致民不聊生，奸欺并作。
此无他，是皆贪欲务得，不知止足之过也。
故天下罪之大者，莫大于可欲。
以其戕生伤性，败乱彝伦。
以至君臣父子，皆失其分者，皆见可欲之罪也。
以致败国亡家，覆宗灭族之祸者，皆不知止足所致也。
由不知足，故凡见他人之所有，而必欲得之。
然欲得之心，为众罪大祸之本。
故咎之大者，莫大于欲得。
欲得者，心不足也。
古人云，若厌于心，何日而足。
以贪得不止，终无足时。
惟知足之足，无不足矣，故常足。
### 道理研究注释
良好的社会环境，人们都不看谁开得车好车大，天天走路上下班。
不好的社会环境，坦克满地跑，随时注意不要被人撞死。
你走路上班，看到有人骑车，你也要去买，然后看到有人骑摩托车，你也买，然后…然后…都懂得，就是买坦克上班了。
所谓“德”，就是要控制这些欲望。
先不说作为“人”的每个个体，单单就国家或者某个社会集群范围而言，这样的做法肯定是符合自然规律的，也因此会良好发展的。
如果说市场是经济社会无形的手，那“哲学”就是政治社会那只无形的手。
如果說价格是市场的那个标准，而“德”是哲学的那个标准。
修改于2024年12月13日

## 道德经 | 楚简甲4 | 第30章 以道佐人主者 
 道理研究所  道理研究所 2024年12月15日 15:23上海
### 楚简校注#6-8
（图片引自：荆门市博物馆：《郭店楚墓竹简 老子甲》）
楚简校注
（引自：丁四新：郭店楚竹书《老子》校注）
以𧗟（道）差（佐）人宔（主）者，
不谷（欲）以兵𰐓（强）於天下。
善者果而巳（已），
不以取𰐓（强）。
＿果而弗癹（伐），
果而弗喬（驕），
果而弗[左矛右命]（矜），
＿是胃（謂）果而不𰐓（强），
丌（其）事好＿長。
### 王弼本·三十章
(引自：憨山道者《老子·道德经解》
此承上言圣人不为已甚，故诫之不可以兵强天下也。
凡以兵强者，过甚之事也。
势极则反，故其事好还。
师之所处，必蹂践民物，无不残掠，故荆棘生。
大军之后，杀伤和气，故五谷疵疠而年岁凶，此必然之势也。
然于济弱扶倾，除暴救民，盖有不得不用之者，惟在善用。
善用者，果而已。已者，休也，此也。
果，犹言结果。
俗云了事便休。
谓但可了事令其平服便休，不敢以此常取强焉。
纵能了事，而亦不可自矜其能。
亦不可自伐其功。
亦不可骄恃其气。
到底若出不得已。
此所谓果而不可以取强也。
取强者，速败之道。
且物壮甚则易老，况兵强乎。
凡物恃其强壮而过动者，必易伤。
如世人恃强而用力过者，必夭死于力。
恃壮而过于酒色者，必夭死于酒色。
盖伤元气也。
元气伤，则死之速。
兵强亦然。故曰是谓不道。
不道早已。
已者，绝也。
又已者，止也。
言既知其为不道，则当速止而不可再为也，亦通。
孟子言威天下不以兵革之利，其有闻于此乎。
### 道理研究注释
这一章可以说是老子的兵家哲学。
打仗的目的是为了解决纷争，纷争解则战止，不可恃强凌弱。
“如世人恃强而用力过者，必夭死于力”。
强身健体可以免受人欺，而过于追求强壮则往往会过劳折寿。
国家养兵亦是如此。
## 道德经 | 楚简甲5 | 第15章 古之善为士者 
 道理研究所  道理研究所 2024年12月16日 10:40上海
### 楚简校注#8-10
（图片引自：荆门市博物馆：《郭店楚墓竹简 老子甲》）
楚简校注
（引自：丁四新：郭店楚竹书《老子》校注）
古之善爲士者，
必非（微）溺（妙）玄達，
深不可志（識）。
＿是以為之頌（容）：
夜（豫）𰲛[上虎下口]（乎）奴（如）𣅈（冬）涉川，
＿猷（猶）𰲛（乎）丌（其）奴（如）[上畏下心]（畏）四𠳵（鄰），
＿敢（儼）𰲛（乎）丌（其）奴（如）客，
＿[左<上袁下止>由見]（渙）𰲛（乎）丌（其）奴（如）懌（釋），
＿屯（敦）𰲛（乎）丌（其）奴（如）權[⿰木⿳业䒑臣]（樸），
＿坉（沌）𰲛（乎）亓（其）奴（如）濁。
竺（孰）能濁以朿（静）者，
𨟻（將）舍（徐）清；
■竺（孰）能庀（安）以迬（動）者，
𨟻（將）舍（徐）生。
保此𧗟（道）者不谷（欲）[⿱尚立]（尚）呈（浧）。
### 王弼本·十五章
（引自：清武英殿聚珍本-老子道德经注）
古之善为士者，微妙玄通，深不可识。
夫唯不可识，故强为之容：
豫兮若冬涉川，
犹兮若畏四邻，
俨兮其若客，
涣兮若冰之将释，
敦兮其若朴，
旷兮其若谷，
浑兮其若浊。
孰能浊以止，静之徐清？
孰能安以久，动之徐生？
保此道者不欲盈。
夫唯不盈，故能敝不新成。
### 道德经解
(引自：憨山道者《老子·道德经解》
此言圣人体道深玄，故形神俱妙。
人能静定虚心，则故有常存也。
庄子谓嗜欲深者天机浅。
盖今世俗之人，以利欲熏心。
故形气秽浊粗鄙，固执而不化。
不得微妙玄通。
故天机浅露，极为易见，殆非有道气象。
皆是不善为士也。
老子因谓古之善为士者，不浅露易见。
乃微妙玄通，深不可识。
夫为不可识，最难形容。
特强为之形容耳。
然形容其行动也。
豫若冬涉川。犹若畏四邻。
犹豫，行不进貌。
冬涉川，谓不敢遽进。
畏四邻，谓不敢妄动。
此乃从容不迫之意。
其威仪也，俨若客。
俨，谓肃然可观。
若客，谓谦退不敢直前。
其气也，涣若冰将释。
庄子谓暖然似春。
又云冰解冻释。
谓其气融和，使可亲爱之意。
其外貌也，敦兮其若朴。
敦，敦厚。朴，无文饰也。
其中心也，旷兮其若谷。
旷，空也。谷，虚也。
外体敦厚朴素，而中心空虚寂定也。
其迹也，浑兮其若浊。
浑，与混同。
谓和光同尘也。
盖有道之士，心空无著。
故行动威仪，气象体段，胸次悠然，微妙玄通之若此。
所谓孔德之容，惟道是从。
故可观而不可识。
世俗之人，以功名利禄交错于前，故形气秽浊，而不可观。
老子因而愍之曰，孰能于此浊乱之中，恬退自养，静定持心，久久而徐清之耶。
盖心水汨昏，以静定治之，则清。
所谓如澄浊水，沙土自沈，清水现前，名为初伏客尘烦恼。
不能顿了，故曰徐清。
人皆竞进于功利之间。
老子谓孰能安定自守，久久待时而后生耶。
生，乃发动。谓应用也。
即圣人迫不得已而后应之意。
笔乘谓老子文法多什韵。
盖清，生，盈，成，一韵耳。
若言徐动，徐应，则不什矣。
老子嗟叹至此，乃教之以守道之方，曰，保此道者不欲盈。
盈，满也。
欲盈，乃贪得无厌，不知止足之意。
谓世人但知汨汨于嗜欲，贪得不足。
殊不知天道忌盈，满则溢矣。
所谓持而盈之，不如其已。
故此教之以不欲盈也。
后乃结示知足常足之意，曰，夫惟不盈，是以能敝不新成，故敝。
物之旧者谓之敝。
凡物旧者，最持久，能奈风霜磨折。
而新成者，虽一时鲜明，不久便见损坏。
老子谓世人多贪好盈，虽一时荣观快意，一旦祸及，则连本有皆失之矣。
惟有道者，善知止足。
虽无新成之名利，而在我故有现成之物，则可常常持之而不失矣。
故曰能敝不新成。
观子房请留辟谷之事，可谓能敝不新成者。
此余所谓子房得老之用也。
### 道理研究注释
我们常说，某人城府很深，让人捉摸不透。
如何做到“城府很深”？
“豫兮若冬涉川，犹兮若畏四邻，俨兮其若客，涣兮若冰之将释，孰兮其若朴，旷兮其若谷，浑兮其若浊”，
一是要扩大自己的胸怀，有容乃大；
二是要“不盈”，太满就没有回旋余地，
因此“处事”永远要低调于自己的“城府”。
“处事”太满，即使再深再大的“城府”也会被人一眼洞穿。

## 道德经 | 楚简甲6 | 第64章 其安易持
原创 道理研究所 道理研究所 2024年12月17日 10:49 上海
### 楚简校注#10-13
（图片引自：荆门市博物馆：《郭店楚墓竹简 老子甲》）
楚简校注
（引自：丁四新：郭店楚竹书《老子》校注）
爲之者敗之，
𡠗（⿱執女，執）之者遠＜𰻔（失）＞之。
是以聖人亡（無）爲，
古（故）亡（無）敗；
亡（無）𡠗（執），
古（故）亡（無）𰻔（失）。
臨事之紀，
[⿰⿱十言斤]（慎）𣅈（⿱夂日，終）女（如）[⿰忄⿹𠃌一]（始），
此亡（無）敗事矣。
聖人谷（欲）不谷（欲），
不貴難𠭁（⿱貝又，得）之貨；
𡥈（⿱爻子，教）不𡥈（教），
𰻇（⿺辶复，復）衆之所[⿱化止]（過）。
＿是古（故）聖人能尃（輔）萬勿（物） 之自肰（然），
而弗能為。
### 王弼本·四十六章
（引自：清武英殿聚珍本-老子道德经注）
其安易持，其未兆易谋，其脆易泮（pàn），其微易散。
为之于未有，治之于未乱。
合抱之木，生于毫末；
九层之台，起于垒土；
千里之行，始于足下。
为者败之，执者失之。
是以圣人无为故无败，无执故无失。
民之从事，常于几（jī）成而败之。
慎终如始，则无败事。
是以圣人欲不欲，不贵难得之货；
学不学，复众人之所过；
以辅万物之自然，而不敢为。
### 道德经解
(引自：憨山道者《老子·### 道德经解》
此释上章图难于易为大于细之意，以示圣人之要妙，只在为人之所不为，以为学道之捷径也。
治人事天工夫，全在于此。
安与末兆。
盖一念不生。
喜怒未形。
寂然不动之时。
吉凶未见之地。
乃祸福之先。
所谓几先也。
持字，全是用心力量。
谓圣人寻常心心念念，朗然照于一念未生之前，持之不失。
此中但有一念动作，当下就见就知。
是善则容，是恶则止，所谓早复。
孔子所谓知几其神乎。
此中下手甚易，用力少而收功多。
故曰其安易持。
兆，是念之初起。
未兆，即未起。
此中喜怒未形，而言谋者。
此谋，非机谋之谋，乃戒慎恐惧之意。
于此著力，图其早复。
盖第一念为之于未有也。
若脆与微，乃是一念始萌，乃第二念耳。
然一念虽动，善恶未著，甚脆且微。
于此著力，所谓治之于未乱也。
合抱之木以下，三句皆譬喻。
毫末，喻最初一念。
累土足下，喻最初一步工夫也。
上言用心于内，下言作事于外。
为执二句，言常人不知著力于未然之前，却在既发之后用心。
为之则反败，执之则反失矣。
圣人见在几先，安然于无事之时，故无所为，而亦无所败。
虚心鉴照，故无所执，而亦无所失。
以其圣人因理以达事耳。
常民不知在心上做，却从事上做，费尽许多力气，且每至于几成而败之。
此特机巧智谋，有心做来，不但不成，纵成亦不能久，以不知听其自然耳。
慎终如始。
始，乃事之初。终，乃事之成。
天下之事，纵然盈乎天地之间。
圣人之见，察其始也本来不有。
以本不有，故将有也，任其自然，而无作为之心。
及其终也，事虽已成，观之亦似未成之始，亦无固执不化之念，此所谓慎终如始，故无败事也。
是以以下，总结圣人返常合道也。
若夫众人之所欲者，功名利禄，玉帛珍奇。
所学者，权谋智巧。
火驰于此，往而不返，皆其过也。
至于道德无为，皆以为贱而所不欲，以为无用而不学。
故恃智好为，以伤自然之朴。
圣人离欲释智，以复众人之过耳。
以恃万物之自然，故终不敢为也。
庄子内圣外王学问，全出于此。
吾人日用明此，可以坐进此道。
以此用世，则功大名显。
伊周事业，特绪余耳。
岂不至易哉。
### 道理研究注释
哈，千里之行始于足下。
我们总想着要去走千里，然后拿这句话励志说要先走第一步。
而实际上，老子的本意是，你总想着去走千里干嘛？
该走路就走路，该休息就休息。
一旦你有了这个念想，就必须走千里，不到千里就是失败。
当然我们做事还是要有计划，
但是请注意，是计划，不是执念。
一旦计划变成执念，那就是钻牛角了。
计划是一个客观词，只有完成和不完成，没有成败，
如果加上成败对计划进行评价，那就是执念。
千里之行，不是评价一个人成功与否的标准。
仅仅是一个行程的距离。
人生要有目标，但不要有目的地。
目标完成了，生命还得继续，那就接着下一个目标；
目标没完成，那就总结经验教训，争取后面完成。

## 道德经 | 楚简甲7 | 第37章 道常无为而无不为
原创 道理研究所 道理研究所 2024年12月18日 12:07 上海
### 楚简校注#10-13
（图片引自：荆门市博物馆：《郭店楚墓竹简 老子甲》）
楚简校注
（引自：丁四新：郭店楚竹书《老子》校注）
𧗟（道）𠄨（恒）亡（無）為也。
𥎦（⿸厂矢，侯）王能守之，
而萬勿（物）𨟻（將）自𢡺（⿱爲心，化）。
𢡺（化）而𨿜（⿰谷隹，欲）𰆺（⿱乍又，作），
𨟻（將）貞（鎮）之以亡（無）名之[⿰木⿳业䒑臣]（樸），
夫亦𨟻（將）智（知）足。
智（知）【足】以朿（静），
萬勿（物）𨟻（將）自定。■
### 王弼本·三十七章
（引自：清武英殿聚珍本-老子道德经注）
道常无为而无不为。
侯王若能守之，万物将自化。
化而欲作（zuò），吾将镇之以无名之朴。
无名之朴，夫亦将无欲。
不欲以静，天下将自定。
### 道德经解
(引自：憨山道者《老子·### 道德经解》
此教人君乘流救弊之意也。
以其道常无为而无不为，故侯王但能守之者，而万物不期化而自化矣。
此言守道之效，神速如此。
然理极则弊生。
且而物之始化也皆无欲。
化久而信衰情凿，其流必至于欲心复作。
当其欲作，是在人君善救其弊者，必将镇之以无名之朴，而后物欲之源可塞也。
若施之以有名，则不济耳。
然无名之朴，虽能窒欲，若执此而不化，又将为动源矣。
譬夫以药治病，病去而药不忘，则执药成病。
故云无名之朴，亦将不欲。
此亦不欲，则可专以静而制群动，无敢作者。
故云天下将自正。
自正者，谓不待正而自正矣。
镇，犹压也。如石压草，非不生也。
盖以无名之朴，镇压之而已。
若欲朴之心，亦是欲机未绝。
是须以静制之，其机自息。
机息则心定，而天下自正矣。
故虽无名之朴，可用而不可执，况有名乎。
### 道理研究注释
这是王弼本（通行本）“道”篇的终章。
通行本“道”篇讲了很多“无为”的原理，略显啰嗦。
而楚简本更为简洁。
“无为”非“不为”，
同样，“没有管理”不是不管。
无为是一种境界，而不为是一种态度
无为是好到没啥可为
而不为是需要作为而不作为
人要改变自然
就形成欲望
“自然”的意义是没有外力作用的自发状态，或者是外力作用小到可以忽略不计的状态。[1]
“作为”是欲望的行动
是对自然“不满”的一种体现
每个人天生就是一个调皮的小孩
总想试图改变什么
而一旦“自然”改变了
对于原来按自然行事的人来说
就是不自然了
这就是社会，这就是人之间的一种博弈
一个囚徒困境，
每个人都是困境博弈中的
那个Evil Gits（邪恶草包）
而要走出这个困境
像道家或者其他宗教学说的劝解
其作用是非常有限的
就像现如今的内卷
大家都不想卷
但又都自个在偷偷地卷
每个人的愿望都是：
最好别人都不卷，只有我卷。
结果是人人都卷。
（2024-12-18注）
注釋/參考資料：
[1]
“自然”的意义:劉笑敢：老子哲學的中心價值及體系結構-兼論中國哲學史研究的方法論問題。
## 道德经 | 楚简甲8 | 第63章 爲亡（無）爲
原创 道理研究所 道理研究所 2024年12月19日 14:55 上海
### 楚简校注#14-15
（图片引自：荆门市博物馆：《郭店楚墓竹简 老子甲》）
楚简校注
（引自：丁四新：郭店楚竹书《老子》校注）
爲亡（無）爲，
事亡（無）事，
未（味）亡（無）未（味）。
大，少（小）之，
多惕（易）必多[⿱難土]（難）。
是以聖人猷（猶）[⿱難土]（難）之，
古（故）夂（終）亡（無）[⿱難土]（難）。■
### 王弼本·六十三章
（引自：清武英殿聚珍本-老子道德经注）
为无为，事无事，味无味。
大小多少，报怨以德。
图难于其易，为大于其细；
天下难事必作于易，天下大事必作于细。
是以圣人终不为大，故能成其大。
夫轻诺必寡信，多易必多难。
是以圣人犹难之，故终无难矣。
### 道德经解

(引自：憨山道者《老子·### 道德经解》）
此言圣人入道之要妙，示人以真切工夫也。
凡有为，谓智巧。有事，谓功业。有味，谓功名利欲。此三者，皆世人之所尚。然道本至虚而无为。至静而无事。至淡而无味。独圣人以道为怀，去彼取此。故所为者无为。所事者无事。所味者无味。故世人皆以名位为大，以利禄为多而取之。然道至虚微淡泊无物，皆以为小少，故弃而不取。
圣人去功与名，释智遗形，而独与道游。是去其大多，而取其小少。故以至小为至大，至少为至多。故大其小，而多其少也。试观世人报怨以德，则可知矣。何也。
且世之人，无论贵贱，事最大而难解者，怨也。然怨之始也，偶因一言之失，一事之差。遂相构结，以至杀身灭名，亡国败家之祸。甚至有积怨深愤，父子子孙，累世相报而未已者。此举世古今之恒情也。岂非其事极大且多哉。
惟圣人则不然。察其怨之未结也，本不有。始结也，事甚小。既结也，以为无与于己。故无固执不化之心，亦无有我以与物为匹敌。其既往也，事已消之，求其朕而不可得。
以此观之，则任彼之怨，在我了无报之之心矣。然彼且以为有怨，在我全无报复之心，彼必以我为德矣。是所谓报怨以德，非谓曲意将德以报怨也。孔子以直报怨，正谓此耳。斯则怨乃事之至大而多，人人必有难释者。殊不知有至易者存焉。是所谓为无为，事无事，大其小，而多其少也。
天下之事，何独于怨，而事事皆然。故天下之事至难者，有至易存焉。至大者，有至细存焉。人不见其易与细，而于难处图之，大处为之，必终无成。苟能图之于易，而为之于细，鲜不济者。以天下难事必作于易。天下大事必作于细，故也。作者，始起也。
是以圣人虚心体道，退藏于密。迹愈隐而道愈光，泽流终古而与天地参。此所谓终不为大，故能成其大也。
老子言及至此，抑恐世人把易字当作容易轻易字看。故诫之曰，夫轻诺必寡信，多易必多难。谓世人不可将事作容易看也。且容易许人，谓之轻诺。凡轻许者，必食言而寡信。见事之容易而轻为者，必有始而无终。是故易字，非容易也。世人之所难，而圣人之所易。世人之所易，而圣人之所难。故曰圣人犹难之，故终无难。犹，应作尤。古字通用。更也。谓世人之所甚易者，而圣人更难之，故终不难耳。
观夫文王兢兢，周公业业，戒慎恐惧乎不睹不闻，皆圣人之所难也。
余少诵图难于易为大于细二语，只把作事看。及余入山学道，初为极难，苦心不可言。及得用心之诀，则见其甚易。然初之难，即今之易。今之易，即初之难。然治心如此，推之以及天下之事皆然。此圣人示人入道之真切工夫也。
志道者勉之。
### 道理研究注释
就解一个“事无事”吧。先拷贝一个故事：
一个到海边度假的商人，看到一个渔夫的船里放着很新鲜渔获，于是问他捕这些鱼要花多长时间。
渔夫回答：“出海几小时而已。”
商人困惑的问：“你功夫这么好，为何不多捕一点呢？”
渔夫笑答：“我需要多余的时间做点别的事。”
商人又问：“多余的时间你做什么？”
渔夫说：“我想做什么就做什么。跟孩子玩，陪老婆睡午觉，跟朋友喝喝小酒，唱唱歌。悠闲又充实。”
商人嘲笑渔夫：“你目光短浅啦。”他抛出名片：“依我的看法，你可以每天多花一点时间打鱼。你可以雇佣更多渔夫打更多的鱼，自己做生意。”
渔夫睁大了眼睛，商人接着说“几年后，你可以扩大自己的生意，撤离这个小渔村，搬到更大的城市，在那里不断扩大你的生意。当时机对了，你可以把公司上市，然后卖掉你手上的股票，变得很有钱。赚上千万。”商人等着渔夫对他的建议表示感激。
渔夫思考了一会儿，问道：“这要花多久时间呢？”商人回答：“哦，最多……十年吧。”
渔夫皱了眉头：“这然后呢？”
商人说：“恩，你可以很有钱的退休，选择一个你和家人想要的生活环境，比如说，你可以搬到你喜欢的小渔村。做什么就做什么，你可以陪孩子，和朋友喝个小酒，唱唱歌，美满又充实的生活”
渔夫摇了摇头，最后说：“先生，谢谢你给我的建议，我想省下这十年，我现在不就已经在这样生活么？”
一个公司里经常有人质疑，你做这些有啥用呢？
生产问质量，你说我这些零件摆放整齐有啥用呢？
销售问计划，你说你成天计划改来改去，你做计划有啥用呢？
行政问财务，你说我发票贴来贴去有啥用呢？ 
问来问去，问到最后就成了，你开这个公司有啥用呢？你上这个班有啥用呢？你活着有啥用呢？ 
为无为！不是为了有用才去为，也不是为了什么事而去做事。
所谓“为难”，就是因为有个“为”才会“难”，如果无为，世上也就无难事了，无难事，也就无积怨。
去做你想做的，不要被别人所谓的“有用”“无用”所拴死。


世上的事本没有“有用”“无用”，只要去做了，都是“有用”的。
2024-12-19补充
哲学中关于“有没有用”的问题，采用一个比较专业的方法进行判断，就是看自己做的事是否形成“闭环”。实际跟前面渔父和商人的故事是一样的，不是“为了……”而去做。
“为了‘陪孩子，和朋友喝个小酒’而去挣钱”，那挣钱这件事就没有形成闭环。挣钱只是一个过渡，本身没有任何价值。
如果说“就是喜欢挣钱才去挣钱”，那挣钱这件事就是闭环了，对于你来说是有用的。
而喜欢“陪孩子，和朋友喝个小酒”而“陪孩子，和朋友喝个小酒”，那这件事就是有用的。
明朝永乐皇帝“造反”时，身边有个僧人兼军师，他“造反”不是为了荣华富贵，纯粹是喜欢造反而造反。
因此每个人的闭环是不同的，评价有没有用只有自己心里清楚。
去掉“为了……”，开心就好。

## 道德经 | 楚简甲9 | 第2章 天下皆知美之为美
道理研究所 2024年12月20日 11:41 上海
### 楚简校注#15-18
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注）
天下皆智（知）𢼸（⿰𡵂攵，美）之為𢼸（美）也，
亞（惡）巳（已）。
皆智（知）善，
此丌（其）不善巳（已）。
又（有）亡（無）之相生也，
戁（難）惕（易）之相成也，
長耑（短）之相型（形）也，
高下之相浧（盈）也，
音聖（聲）之相和也，
先𨒥（後）之相[⿱⿰阝⿱土田土]（隨）也。
是以聖人居亡（無）爲之事，
行不言之𡥈（⿱爻子，教），
萬勿（物）[⿰亻𰆺]（作）而弗[⿰忄⿹𠃌一]（始）也，
為而弗志（恃）也，
成而弗居。
天＜夫＞唯弗居也，
是以弗去也。■◇◇◇
### 王弼本·二章
（图片引自：清武英殿聚珍本，老子道德经注）
天下皆知美之为美，斯恶已；
皆知善之为善，斯不善已。
故有无相生，难易相成，长短相较，高下相倾，音声相和，前后相随。
是以圣人处无为之事，行不言之教；
万物作焉而不辞，生而不有，为而不恃，功成而弗居。
夫唯弗居，是以不去。
### 道德经解
(憨山道者《老子·### 道德经解》引自：老子道德經發隱）
此释前章可名非常名，以明世人居有为之迹，虚名不足尚。
圣人处无为之道以御世，功不朽而真名常存之意也。
意谓天下事物之理，若以大道而观，本无美与不美，善与不善之迹。
良由人不知道，而起分别取舍好尚之心，故有美恶之名耳。
然天下之人，但知适己意者为美。
殊不知在我以为美，自彼观之，则又为不美矣。
譬如西施颦美，东施爱而效之，其丑益甚。
此所谓知美之为美，斯恶已。
恶，丑也。
又如比干，天下皆知为贤善也，纣执而杀之。
后世效之以为忠，杀身而不悔。
此所谓知善之为善，斯不善已。
此皆尚名之过也。是则善恶之名，因对待而有。
故名则有无相生，事则难易相成，物则长短相形，位则高下相倾，言则音声相和，行则前后相随，此乃必然之势。
譬如世人以尺为长，以寸为短。
假若积寸多于尺，则又名寸为长，而尺为短矣。
凡物皆然，斯皆有为之迹耳。
凡可名者，皆可去。
此所谓名可名，非常名也。
是以圣人知虚名之不足尚，故处无为之道以应事。
知多言之不可用，故行不言之教以化民。
如天地以无心而生物，即万物皆往资焉，不以物多而故辞。
虽生成万物，而不以万物为己有。
虽能生物，而不自恃其能。
且四时推移，虽有成物之功，功成而不居。
夫惟不居其功，故至功不朽。
不尚其名，故真名常存。
圣人处无为之道，亦由是也。
盖万物作焉已下，皆是说天地之德，以比圣人之德。
文意双关，庄子释此意极多。
### 道理研究注释
大家都知道美之所以为美，是相对恶而言的，同样，善也是相对不善而言的。
同样的，有和无相生，难和易相成，长和短相形，高和下相倾，音和声相和，前和后相随。
圣人处无为之事，无为非不为，
处理事情一旦“有为”势必有偏向，
做到无欲无求，才能把事情处理得公平公正。
“行不言之教”，不言非无言；
言再多总有遗漏，所谓“授人以鱼不如授人以渔”。
万物自然而“作”，不干预；
生养而不占有；
向别人施与恩惠但不凭此而达到利己的目的；
功成业就而不居功自傲。
也正是因为“不居”，才能“不去”。
不“得”才能不“失”。
## 道德经 | 楚简甲10 | 第32章 道常无名
原创 道理研究所 道理研究所 2024年12月21日 13:45 上海
### 楚简校注#18-19
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注）
道𠄨（恒）亡（無）名。
[⿰木⿳业䒑臣]（樸）唯（雖）妻（細），
天[⿱陀土]（地）弗敢臣。
𥎦（矦）王女（如）能獸（守）之，
萬勿（物）粞（將）自𱚇（賓）。■
### 王弼本·三十二章
（图片引自：清武英殿聚珍本，老子道德经注）
道常无名，朴虽小，天下莫能臣也。
侯王若能守之，万物将自宾。
天地相合，以降甘露，民莫之令而自均。
始制有名，名亦既有，夫亦将知止，知止所以不殆。
譬道之在天下，犹川谷之于江海。
### 道德经解
(憨山道者《老子·### 道德经解》引自：老子道德經發隱）
此承上章不以兵强天下，因言人主当守道无为，则万物宾而四海服，天地合而人民和，自然利济无穷也。
常者，终古不变之义。凡有名者，必迁变。
道之所以不变者，以其无名也。
故曰道常无名。
朴，乃无名之譬。
木之未制成器者，谓之朴。
若制而成器，则有名矣。
小，犹眇小。谓不足视也。
且如合抱之材，智者所不顾。
若取径寸以为冠，则愚者亦尊焉。
是以名为大，而以无名为小。
甚言世人贵名，概以朴为不足视。
故以道曰朴曰小也。
然道虽朴小，而为天地万物之本。
即愚夫愚妇，而亦知所尊。
故曰天下不敢臣。
但侯王不能守耳。
藉使侯王若能守，则万物自然宾服矣，奚假兵力哉。
然兵者凶器，未必宾服一国。
且上干和气，必有凶年。
若以道服之，不但万物来宾。
抑且和气致祥，天地相合以降甘露。
兵来未必尽和民人，若以道宥之，则民莫之令而自然均调，各遂其生。
无名之朴，利济如此，惜乎侯王不能守之善用耳。
若散朴为器，始制则有名矣。始，犹方才也。
谓朴本无名，方才制作，则有名生焉。
且从无名而有名。
既有名，而名又有名，将不知其所止矣。
庄子所谓从有适有，巧历不能得，故曰名亦既有。
而殉名者愈流愈下，逐末忘本，不知其返矣。
故老子戒之曰，夫名者，不可驰骛而不返。
亦将知止而自足。
苟不知止足，则危殆而不安。
知止所以不殆也。
由是而知道在天下，为万物之宗，流润无穷，犹川谷之于江海也。
然江海所以流润于川谷，川谷无不归宗于江海。
以譬道散于万物，万物莫不宾服于大道。
此自然之势也。
意明侯王若能守，其效神速于此。
### 道理研究注释
“朴，乃无名之譬。木之未制成器者，谓之朴。若制成器则有名。”
老子讲王侯治国，朴是百姓，器是国家，国家有名，朝代有变，百姓虽小但始终在土地上生存着，离开百姓，国家将毫无意义。
因此治国不是为了统治而是
## 道德经 | 楚简甲11 | 第32章 （下）天地相合
道理研究所 2024年12月22日 20:04 上海
### 楚简校注#19-20
（图片引自：荆门市博物馆，郭店楚墓竹简-老子甲）
楚简校注
（引自：丁四新，郭店楚竹書《老子》校注）
天[⿱陀土]（地）相[⿱人昌]（合）也，
以逾（揄）甘𩂣（⿱雨各，露）。
民莫之命天＜而＞自均安（焉）。
[⿰忄⿹𠃌一]（始）折（制）又（有）名，
名亦旣又（有），
夫亦𨟻（將）智（知）𣥕（⿱止止，止）。
智（知）𣥕（止），
所以不[⿰言⿹𠃌一]（殆）。
卑（譬）道之才（在）天下也，
猷（猶）少（小）浴（谷）之𢌱（⿱与廾，與）江𣳠（⿰氵母，海）。■◇◇◇
### 王弼本·三十二章
同10
### 道德经解
同10
### 道理研究注释
同10


## 道德经 | 楚简甲12 | 64（上）其安易持 
 道理研究所 2024年12月23日 14:19上海
### 楚简校注#25-27
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上12）
亓（其）安也，
易𣏔（⿱止木，持）也；
亓（其）未𮎮（⿱艹兆，兆）也，
易𢘓（⿱母心，謀）也；
亓（其）[⿱雨㲎]（脆）也，
易畔（判）也；
亓（其）幾也，
易㣤（⿰彳戔，散）也。
爲之於亓（其）亡（無）又（有）也，
𥿆（⿰糸司，治）之於亓（其）未[⿱⿰丿乣又]（亂）。
[⿱人昌]（合）〔抱之木生於毫〕末，
九成之臺甲＜乍（作）＞〔於虆土，
百仞之高始於〕足下。
### 王弼本·六十四章
（图片引自：清武英殿聚珍本，老子道德经注）
其安易持，其未兆易谋，其脆易泮，其微易散。
为之于未有，治之于未乱。
合抱之木，生于毫末；
九层之台，起于垒土；
千里之行，始于足下。
为者败之，执者失之。
是以圣人无为故无败，无执故无失。
民之从事，常于几（jī）成而败之。
慎终如始，则无败事。
是以圣人欲不欲，不贵难得之货；
学不学，复众人之所过；
以辅万物之自然，而不敢为。
### 道德经解
(憨山道者《老子·### 道德经解》引自：老子道德經發隱）
此释上章图难于易为大于细之意，以示圣人之要妙，只在为人之所不为，以为学道之捷径也。
治人事天工夫，全在于此。
安与末兆。
盖一念不生。
喜怒未形。
寂然不动之时。
吉凶未见之地。
乃祸福之先。
所谓几先也。
持字，全是用心力量。
谓圣人寻常心心念念，朗然照于一念未生之前，持之不失。
此中但有一念动作，当下就见就知。
是善则容，是恶则止，所谓早复。
孔子所谓知几其神乎。
此中下手甚易，用力少而收功多。
故曰其安易持。
兆，是念之初起。
未兆，即未起。
此中喜怒未形，而言谋者。
此谋，非机谋之谋，乃戒慎恐惧之意。
于此著力，图其早复。
盖第一念为之于未有也。
若脆与微，乃是一念始萌，乃第二念耳。
然一念虽动，善恶未著，甚脆且微。
于此著力，所谓治之于未乱也。
合抱之木以下，三句皆譬喻。
毫末，喻最初一念。
累土足下，喻最初一步工夫也。
上言用心于内，下言作事于外。
为执二句，言常人不知著力于未然之前，却在既发之后用心。
为之则反败，执之则反失矣。
圣人见在几先，安然于无事之时，故无所为，而亦无所败。
虚心鉴照，故无所执，而亦无所失。
以其圣人因理以达事耳。
常民不知在心上做，却从事上做，费尽许多力气，且每至于几成而败之。
此特机巧智谋，有心做来，不但不成，纵成亦不能久，以不知听其自然耳。
慎终如始。
始，乃事之初。终，乃事之成。
天下之事，纵然盈乎天地之间。
圣人之见，察其始也本来不有。
以本不有，故将有也，任其自然，而无作为之心。
及其终也，事虽已成，观之亦似未成之始，亦无固执不化之念，此所谓慎终如始，故无败事也。
是以以下，总结圣人返常合道也。
若夫众人之所欲者，功名利禄，玉帛珍奇。
所学者，权谋智巧。
火驰于此，往而不返，皆其过也。
至于道德无为，皆以为贱而所不欲，以为无用而不学。
故恃智好为，以伤自然之朴。
圣人离欲释智，以复众人之过耳。
以恃万物之自然，故终不敢为也。
庄子内圣外王学问，全出于此。
吾人日用明此，可以坐进此道。
以此用世，则功大名显。
伊周事业，特绪余耳。
岂不至易哉。
### 道理研究注释
哈，千里之行始于足下。
我们总想着要去走千里，然后拿这句话励志说要先走第一步。
而实际上，老子的本意是，你总想着去走千里干嘛？
该走路就走路，该休息就休息。
一旦你有了这个念想，就必须走千里，不到千里就是失败。
当然我们做事还是要有计划，
但是请注意，是计划，不是执念。
一旦计划变成执念，那就是钻牛角了。
计划是一个客观词，只有完成和不完成，没有成败，
如果加上成败对计划进行评价，那就是执念。
千里之行，不是评价一个人成功与否的标准。
仅仅是一个行程的距离。
人生要有目标，但不要有目的地。
目标完成了，生命还得继续，那就接着下一个目标；
目标没完成，那就总结经验教训，争取后面完成。
（同道德经 | 楚简甲6 | 64其安易持，2024-12-23重排版）


## 道德经 | 楚简甲13 | 56知者不言 
原创 道理研究所  道理研究所 2024年12月25日 15:30上海标题已修改
### 楚简校注#27-29
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上13）
智（知）之者弗言，
言之者弗智（知）。
𨳮＜閟＞亓（其）𨓚（⿺辶兑，兑），
赛（塞）亓（其）門，
和亓（其）光，
迵（⿺辶同，同）亓（其）𰕡（⿰⿱幺言斤，塵），
[⿰畜刂]亓（其）[⿱尔賏]，
解亓（其）紛，
是胃（謂）玄同。
古（故）不可𠭁（⿱貝又，得）天＜而＞[⿰⿱木辛斤]（親），
亦不可𠭁（得）而疋（疏）；
不可𠭁（得）而利，
亦不可𠭁（得）而害；
不可𠭁（得）而贵，
亦可不可𠭁（得）而戔（賤）。
古（故）為天下貴。■
### 王弼本·五十六章
（图片引自：清武英殿聚珍本，老子道德经注）
知者不言，言者不知。
塞其兑，闭其门，挫其锐，解其分，和其光，同其尘，是谓玄同。
故不可得而亲，不可得而疏；
不可得而利，不可得而害；
不可得而贵，不可得而贱，
故为天下贵。
### 道德经解
(憨山道者《老子·### 道德经解》引自：老子道德經發隱）
此言圣人所以为天下贵者，以其善得所养，妙契忘言，而能与道玄同也。
谓圣人自知之明，故善能含养于心，而不形于言。
以自知之真，言有所不及也。
若夫常人哓哓资于口谈者，皆非真知者也。
故曰知者不言，言者不知。
下言养之之方。
兑为口，为说。谓圣人缄默自守，不事口舌。故曰塞其兑。
不事耳目之玩。故曰闭其门。
遇物浑圆，不露锋芒。故曰挫其锐。
心体湛寂，释然无虑。故曰解其纷。纷，谓纷纭杂想也。
含光敛耀，顺物忘怀。故曰和其光，同其尘。
此非妙契玄微者，不能也。故曰是谓玄同。
圣人造道之妙，大而化之至于此。
其心超然尘表，故不可得而亲。
精诚动物，使人见而不能舍，故不可得而疏。
淡然无欲，故不可得而利。
妙出死生，故不可得而害。
视王侯之如隙尘，故不可得而贵。
披褐怀玉，故不可得而贱。
以其圣人迹寄寰中，心超物表，不在亲疏利害贵贱之间，此其所以为天下贵也。
### 道理研究注释
中国人的自信不在于科技有多发达，制度有多先进.
因为再发达再先进也都是一时的，几百年后再回过头来看说不定觉得很愚昧。
中国人的自信在于我们还能看懂两千年前祖先的文字与思想，而且是超乎现在的觉悟。
知者不言、言者不知，祖先已经看透孰好孰坏，那我们呢？
## 道德经 | 楚简甲14 | 57以正治国 
原创 道理研究所  道理研究所 2024年12月27日 16:24上海
### 楚简校注#29-32
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上14）
以正之（治）邦，
以[⿰奇戈]（奇）甬（用）兵，
以亡（無）事取天下。
𫊟（⿸虍壬，吾）可（何）以（知）亓（其）肰（然）也？
夫天【下】多[⿱日丌]（忌）韋（諱），
而民爾（彌）畔（叛）；
民多利器，
而邦[⿱𢆶心]（滋）昏；
人多智天＜而（能）＞，
𢦪（⿰可戈，奇）勿（物）[⿱𢆶心]（滋）[⿺辶己]（起）；
灋（法）勿（物）[⿱𢆶心]（滋）章（彰），
覜（盗）惻（賊）多又（有）。
是以聖人之言曰：
我無事而民自[⿰示富]（富），
我亡（無）為而民自[⿱爲䖵]（化），
我好青（静）而民自正，
我谷（欲）不谷（欲）而民自[⿰木⿳业䒑臣]（樸）。
### 王弼本·五十七章
（图片引自：清武英殿聚珍本，老子道德经注）
以正治国，以奇用兵，以无事取天下。
吾可以知其然也。
天下多忌讳，而民弥贫；
民多利器，国家滋昏；
人多伎巧，奇物滋起；
法令滋彰，盗贼多有。
故圣人云：
“我无为而民自化，我好静而民自正，我无事而民自富，我无欲而民自朴。”
### 道德经解
(憨山道者《老子·### 道德经解》引自：老子道德經發隱）
此言治天下国家者，当以清净无欲为正，而不可用奇巧以诱民也。
且奇巧诈术，是为诡道。
但可用之于兵，不可以治国。
故曰以正治国，以奇用兵。
然兵者不祥之器，不得已而用之，乃好事者为之耳，非取天下之具也。
故以无事取天下。
吾何以知无事可以取天下之然哉，以此。
此，指下文有事而言。
盖忌讳，利器，技巧，法令，皆有事也。
此何以不足取天下。
且天下多忌讳，而民弥贫。
忌，谓禁不敢作。
讳，谓不敢言。
只如文王之囿七十里，与民共之，刍荛雉兔取之者无禁。
即有不便于民者，言之不讳，所以民得安其生。
故在上者无事，而民日富。
今则杀其糜鹿者，如杀人之罪，取之者死，民有不便，言之者戮，故民不聊生，且又无所措手足。
此多忌讳之事，而民弥贫也。
贤者，国之利器也。
今国无道，贤者在野。
是利器在民不在朝。
所以国家滋昏。
由上多欲好奇，故人心雕琢，技巧日生。
技巧生，而奇物滋起。
奇物起，则贪愈甚。
贪愈甚，而盗贼生。
故法令滋彰，而盗贼多有也。
以此天下扰扰而不安。
是皆有为忘动，有事多欲之过也。
故古之圣人有言曰，我无为而民自化。我好静而民自正。我无事而民自富。我无欲而民自朴。宜矣。
### 道理研究注释
无为而治。之前已经说得够多了，不再解释。
追加一句企业里的通病：“人事不干人事。”
## 道德经 | 楚简甲15 | 25有物混成 
原创 道理研究所  道理研究所 2024年12月30日 14:32上海
### 楚简校注#21-23
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上15）
又（有）𰠓（⿰爿𦣻，狀）蟲（混）成，
先天[⿱陀土]（地）生，
敚（涚）[⿰糸穆]（漻），
蜀（獨）立不亥（改），
可以爲天下母。
未智（知）亓（其）名，
𪪋（⿱𢆶才，字）之曰道，
𫊟（⿸虍壬，吾）𰐘（⿰弓⿱𠮡力，勥）爲之名曰大。
大曰[⿰氵⿱⿰⿱立𠂤欠臼]（逝），
[⿰氵⿱⿰⿱立𠂤欠臼]（逝）曰（遠），
𰺿（⿺辶叀，遠）曰反。
天大，[⿱陀土]（地）大，道大，王亦大。
[⿴囗右]（域）中又（有）四大安（焉），
王凥（處）一安（焉）。
人灋（法）[⿱陀土]（地），
[⿱陀土]（地）灋（法）天，
天灋（法）道，
道灋（法）自肰（然）。■
### 王弼本·二十五章
（图片引自：清武英殿聚珍本，老子道德经注）
有物混成，先天地生。
寂兮寥兮，独立而不亥，周行而不殆，可以为天地母。
吾不知其名，字之曰道，强为之名曰大。
大曰羡，羡曰远，远曰反。
故道大，天大，地大，王亦大。
域中有四大，而王居其一焉。
人法地，地法天，天法道，道法自然。
### 道德经解
(憨山道者《老子·### 道德经解》引自：老子道德經發隱）
此承前言世俗之士，各以己见己是为得。
曾不知大道之妙，非见闻可及。故此特示大道以晓之也。
有物者，此指道之全体，本来无名，故但云有一物耳。
浑浑沦沦，无有丝毫缝隙，故曰混成。
未有天地，先有此物，故曰先天地生。
且无声不可闻，无色不可见，故曰寂寥。
超然于万物之上，而体常不变，故曰独立而不改。
且流行四时，而终古不穷，故曰周行而不殆。
殆，穷尽也。天地万物，皆从此中生，故曰可以为天下母。
老子谓此物至妙至神，但不知是何物，故曰吾不知其名，特字之曰道。
且又强名之曰大道耳。
向下释其大字。
老子谓我说此大字，不是大小之大。
乃是绝无边表之大。往而穷之，无有尽处。
故云大曰逝。向下又释逝字。
逝者远而无所至极也。故云逝曰远。
远则不可闻见，无声无色，非耳目之所到。
故云远曰反。
反，谓反一绝迹。
道之极处，名亦不立，此道之所以为大也。
然此大道，能生天生地，神鬼神王。
是则不独道大，而天地亦大。
不独天地大，而王亦大。
故域中所称大者有四，而王居其一焉。
世人但知王大，而不知圣人取法于天地。
此则天地又大于王。
世人但知天地大，而不知天地自道中生，取法于道。
此则道又大于天地也。
虽然，道固为大，而犹有称谓名字。
至若离名绝字，方为至妙，合乎自然。
故曰道法自然。
且而大道之妙，如此广大精微。
而世人岂可以一曲之见，自见自是以为得哉。
此其所以自见者不明，自是者不彰耳。
### 道理研究注释
又开始讲“道”。不解了。
## 道德经 | 楚简甲16 | 5（中）天地之间 
原创 道理研究所  道理研究所 2024年12月31日 11:46上海
### 楚简校注#23
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上16）
天[⿱陀土]（（地）之𱘦（⿰夕刀，間），
丌（其）猷（猶）[⿴囗乇]（橐）籊（管）與？
虚而不屈，
𲅿（⿺辶童，動）而愈出。■◇◇◇
### 王弼本·五章
（图片引自：清武英殿聚珍本，老子道德经注）
天地不仁，以万物为刍（chú）狗；
圣人不仁，以百姓为刍狗。
天地之间，其犹橐（tuó）龠（yuè）乎？
虚而不屈（jué），动而愈出。
多言数（shuò）穷，不如守中。
### 道德经解
憨山道者《老子·### 道德经解》引自：老子道德經發隱）
此言天地之道，以无心而成物。
圣人之道，以忘言而体玄也。
仁，好生爱物之心。刍狗，乃缚刍为狗，以用祭祀者。
且天地圣人，皆有好生爱物之仁。
而今言不仁者，谓天地虽是生育万物，不是有心要生。
盖由一气当生，不得不生。
故虽生而不有。
譬如刍狗，本无用之物。
而祭者当用，不得不用。
虽用而本非有也。
故曰天地不仁，以万物为刍狗。
圣人虽是爱养百姓，不是有心要爱。
盖由同体当爱，不得不爱。
虽爱而无心。譬如刍狗，虽虚假之物。
而尸之者当重，不得不重。
虽重而知终无用也。
故曰圣人不仁，以百姓为刍狗。
犹，似也。
橐，即皮韝。乃鼓风铸物之器。
籥，即管籥。乃承气出音之器。
屈，枉己从人之意。动，犹感触也。
谓橐籥二物，其体至虚而有用，未尝恃巧而好为。
故用不为伸，不用则虚以自处，置之而亦不自以为屈，故曰虚而不屈。
且人不用则已。若用之，则触动其机，任其造作而不休，故曰动而愈出。
然道在天地，则生生而不已。
道在圣人，则既已为人己愈有，既已与人己愈多。
大道之妙如此。
惜乎谈道者，不知虚无自然之妙。
方且众口之辩说，说而不休，去道转远，故曰多言数穷。
不若忘言以体玄，故曰不若守中。
盖守中，即进道之功夫也。
### 道理研究注释
刍狗是古代祭祀时用稻草编的狗，替代真的狗。
祭祀前刍狗被奉若神明，祭祀后被弃如草芥。
无论在祭祀前还是祭祀后，刍狗在“天地”那里始终是稻草。
天地对万物是一视同仁的。因此无所谓仁与不仁。



天地之间这个世界看起来是不是有点像个大风箱？
看起来空空，但从未屈折，风箱一旦拉动起来，风的力道源源不断。
（现在的人经常换成“水”来形容这个比喻：水看起来柔，但能穿石。）
我们说话也是这个道理。说得多，如风动，看似有力，但是动得越快阻力越大；
（火箭在大气中飞行时的阻力跟子弹击穿铁板的阻力不相上下）
反过来，不说话就如空气不动，水不动，能包容万千。

## 道德经 | 楚简甲17 | 16（前）致虚极 
原创 道理研究所  道理研究所 2025年01月02日 10:52上海
### 楚简校注#24
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上17）
至虚，𠄨（恒）也；
獸（守）中，䈞（⿱𥫗亯，篤）也。
萬勿（物）方𰆺（⿱乍又，作），
居以須＜寡（觀）＞𰻇（⿺辶复，復）也。
天道員（云）員（云），
各𰻇（⿺辶复，復）亓（其）堇（根）。■◇◇◇◇◇
### 王弼本·十六章
（图片引自：清武英殿聚珍本，老子道德经注）
致虚极，守静笃。
万物并作，吾以观复。
夫物芸芸，各复归其根。
归根曰静，是曰复命。
复命曰常，知常曰明。
不知常，妄作凶。
知常容，容乃公，公乃王，王乃天，天乃道，道乃久，没身不殆。
### 道德经解
(憨山道者《老子·### 道德经解》引自：老子道德經發隱）
此承上章要人作静定功夫，此示功夫之方法也。
致虚极守静笃者。
致，谓推致推穷之意。
虚，谓外物本来不有。
静，谓心体本来不动。
世人不知外物本来不有，而妄以为实。
故逐物牵心，其心扰扰妄动，火驰而不返。
见利亡形，见得亡真，故竞进而不休，所以不能保此道也。
今学道工夫，先要推穷目前万物，本来不有。
则一切声色货利，当体全是虚假不实之事。
如此推穷，纵有亦无。
一切既是虚假，则全不见有可欲之相。
既不见可欲，则心自然不乱。
而永绝贪求，心闲无事。
如此守静，可谓笃矣。
故致虚要极，守静要笃也。
老子既勉人如此做工夫，恐人不信。
乃自出己意曰，我之工夫亦无他术，唯只是万物并作，吾以观其复，如此而已。
并作，犹言并列于前也。
然目前万物本来不有，盖从无以生有。
虽千态万状，并列于前，我只观得当体全无。
故曰万物并作，吾以观其复。
复，谓心不妄动也。向下又自解之曰，夫物芸芸，各归其根。意谓目前万物虽是暂有，毕竟归无，故云各归其根。
根，谓根本元无也。物既本无，则心亦不有。是则物我两忘，寂然不动。故曰归根曰静，静曰复命。
命，乃当人之自性，赖而有生者。然人虽有形，而形本无形。能见无形，则不独忘世，抑且忘身。身世两忘，则自复矣。故云静曰复命。
性，乃真常之道也。故云复命曰常。
人能返观内照，知此真常妙性，才谓之明。故云知常曰明。
由人不知此性，故逐物妄生，贪欲无厌。以取戕生伤性亡身败家之祸。故曰不知常，妄作凶。
人若知此真常之道，则天地同根，万物一体，此心自然包含天地万物。故曰知常容。
人心苟能广大如此，则民吾同胞，物吾与也。其心廓然大公，则全不见有我之私。故曰容乃公。
此真常大道，人若得之于内，则为圣。施之于外，则为王。故曰公乃王。
王乃法天行事，合乎天心。故曰王乃天。
天法道，合乎自然。故曰天乃道。
与天地参。故曰道乃久。
人得此道，则身虽死而道常存。故曰没身不殆。殆，尽也。且此真常之道，备在于我。而人不知，返乃亡身殉物，嗜欲而不返，岂不谬哉。
### 道理研究注释
[copy]尽力使心灵的虚寂达到极点，使生活清静坚守不变。万物都一齐蓬勃生长，我从而考察其往复的道理。那万物纷纷芸芸，各自返回它的本根。返回到它的本根就叫做清静，清静就叫做复归于生命。复归于生命就叫自然，认识了自然规律就叫做聪明，不认识自然规律的轻妄举止，往往会出乱子和灾凶。认识自然规律的人是无所不包的，无所不包就会坦然公正，公正就能周全，周全才能符合自然的“道”，符合自然的道才能长久，终身不会遭到危险。[copy end]
有点让人厌烦了，你老是说“道”、说“自然规律”，心是静了，但是“道”呢？“道”在哪呢？
心静是前提，知“道”是前提，但最终还是要去做“道”，去研究那些形形色色的自然规律。
也难怪被后人批为“神仙”之道。

## 道德经 | 楚简甲18 | 55含德之厚 
原创 道理研究所  道理研究所 2025年01月03日 16:35上海
### 楚简校注#32-35
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上18）酓（含）惠（德）之[⿱石毛]（厚）者，
比於赤子。
[⿱甶䖵]（螝）蠆虫（虺）它（蛇）弗𧍷（蠚），
攫鳥[⿰⿱丙口犬]（猛）獸弗扣。
骨溺（弱）蓳（⿱艹堇，筋）球（柔）而捉固，
未智（知）𰅡（⿰才匕，牝）戊（牡）之[⿱人昌]（合）【而】[⿱士勿]（朘）[⿳艹女心]（怒），
精之至也。
夂（終）日𰲛（⿱虎口，號）而不㥑（嚘），
和之至也。
和曰[⿱同示]＜𬓂（⿱𫩠示，常）＞，
智（知）和曰明。
賹（益）生曰羕（祥），
心[⿳⺊日又]（使）𰟅（⿱既火，氣）曰𰐘（⿰弓⿱𠮡力，强）。
勿（物）𡒉（壯）則老，
是胃（謂）不道。■◇◇
### 王弼本·五十五章
（图片引自：清武英殿聚珍本，老子道德经注）
含德之厚，比于赤子。
蜂虿（chài）虺（huǐ）蛇不螫（shì），猛兽不据，攫鸟不搏。
骨弱筋柔而握固。
未知牝（pìn）牡（mǔ）之合而全作，精之至也。
终日号好而不嗄（shà），和之至也。
知和曰常，知常曰明。
益生曰祥，心使气曰强。
物壮则老，谓之不道，不道早已。
### 道德经解
(憨山道者《老子·### 道德经解》引自：老子道德經發隱）
此承上言圣人善建善抱，而不为外物之所摇夺者，以其所养之厚也。
然人之所以有生者，赖其神与精气耳。
此三者苟得其养如赤子，则自不被外物所伤矣。
故曰含德之厚，比于赤子。
且毒虫猛兽攫鸟，皆能伤人之物。
至于赤子，则毒虫虽毒而不螫，猛兽虽恶而亦不据，攫鸟虽枭而亦不搏。
何也，以其赤子不知不识，神全而机忘也。
所谓忘于物者，物亦忘之。
入兽不乱群，入鸟不乱行。
彼虽恶而不伤，以其无可伤之地。
此言圣人神之王也。
且如赤子之骨最弱，筋极柔。
手无执，而屈握极固，不可擘。
且又不知阴阳之合，而峻亦作者，乃精满之至。
圣人筋骨亦柔弱，而所握亦坚固者，以其精纯之至也。
故草木之有精液者，则柔弱而连固，精竭者，则枯槁而萎散。
是知圣人如婴儿者，以精得其养故也。
然赤子终日号啼而咽嗌不嗄哑者，以其心本不动，而无哀伤怨慕之情，乃气和之至。
圣人之心和，亦然。
斯三者，皆得其所养之厚，故所以比赤子之德也。
且此三者，以神为主，以精为卫，以气为守。
故老子教人养之之方，当先养其气。
故曰知和日常。
何也，盖精随气转，气逐心生。
故心妄动则气散，气散则精溢。
所谓心著行淫，男女二根自然流液。
故善养者，当先持其心，勿使妄动。
心不妄动则平定，心平则气和，气和则精自固，而神自安，真常之性自复矣。
故曰知和曰常。
如所云不认缘气之心为心，则真常之性自见。
故曰知常曰明。
意谓知真常之性者，可称明智矣。
苟不知真常之性，徒知形之可养，而以嗜欲口腹以益其生。
殊不知生反为其戕，性反为其伤。
故曰益生曰祥。祥，妖也。
言益生反为生之害也。
心不平，则妄动而使气，气散则精竭，精竭则形枯。
故曰心使气曰强。
强，木之枯槁也。过强曰壮。
故曰物壮则老。
草木之物过壮，则将见其枯槁而老。
人之精神元气不知所养，而斲丧太过，可谓不道之甚矣。
不道之甚，乃速其死也。故曰不道早已。
已者，绝也。
此老氏修养功夫，源头盖出于此。
而后之学者，不知其本。
妄构多方傍门异术，失老氏之指多矣。
### 道理研究注释
这章用道解释养生。
初生婴儿终日啼哭也不会沙哑（嗄哑），因为其心不动，无哀伤怨慕之情。
人之厚德，正如赤子（婴儿），以身为主，以精为卫，以气为守。
精随气转，气逐心生。心妄动则气散，气散则精益。
所谓心著行淫，男女二根自然流液。
故善养者，当先持其心，勿使妄动。
心不妄动则平定，心平则气和，气和则精自固，而神自安，真常之性自复矣
--憨山道者
## 道德经 | 楚简甲19 | 44名与身孰亲 
原创 道理研究者  道理研究所 2025年01月05日 12:00上海
### 楚简校注#35-37
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上19）
名與身䈞（⿱𥫗亯，孰）[⿰⿱木辛斤]（（親）？
身與貨䈞（⿱𥫗亯，孰）多？
𰶵（⿱止貝，得）與𰶲（⿱亡貝，亡）䈞（⿱𥫗亯，孰）[⿸疒方]（病）？
甚㤅（⿱旡心，愛）必大[⿱弼貝]（費），
[⿸厂句]（厚）贓（藏）必多𰶲（⿱亡貝，亡）。
古（故）智（知）足不[⿱辰⿽寸口]（辱），
智（知）𣥕（⿱止止，止）不怠（殆），
可以長舊（久）。■
### 王弼本·四十四章
（图片引自：清武英殿聚珍本，老子道德经注）
名与身孰亲？
身与货孰多？
得与亡孰病？
是故甚爱必大费，多藏必厚亡，知足不辱，知止不殆，可以长久。
### 道德经解
(憨山道者《老子·### 道德经解》引自：老子道德經發隱）
此言名利损生，诫人当知止足也。
谓世人只知名之可贪，故忘身以殉名。
殊不知名乃身外之虚声耳。与身较之，身亲而名疏。故曰孰亲。
货，利也。谓世人只知利之可贪，故忘身以殉利。殊不知利乃身之长物耳。与身较之，身在则有余。故曰孰多。
世人不察，每役役于名利之间，贪得而无厌，戕生而伤性。与夫贪得而身亡，不若身存而远害。故曰得与亡孰病。
故凡爱之甚者，费必大。
藏之多者，亡必厚。
如以隋侯之珠，弹千仞之雀，雀未得而珠已失。
此爱之甚，而不知所费者大矣。
如敛天下之财，以纵鹿台之欲，天下叛而台已空。
此藏之多，而不知所亡者厚矣。
不唯爱者费而藏者亡。
抑且身死名灭，国危而不安。
斯皆不知止足之过也。
故知足则不辱，知止则不殆，即斯可以长久矣。
噫，老氏此言，可谓破千古之重昏，启膏肓之妙药，昭然如揭日月于中天也。而人不察乎此，惜哉。
### 道理研究注释
“凡爱之甚者，费必大”。
凡迷恋上一事一物一人，其必掏空你的心肺，当你失去时，就像死去一般，再无生恋。
老子说，我们不能被身外之事物所控制。
名和利，得了就把玩一番，失了就当没得过。
能让人迷恋上的都非“道”，因为“道”是无穷无尽的，也就是说“道”的尽头是无，既然“无”，也就无所谓得失了。
举个例子，我们学数学，数学的“道”，就是那些原理公式，奥妙无穷，越学越觉得自己不懂的太多。
而有的同学，学数学是为了去拿奥数奖牌，为了将来找份好工作，有一天领导跟他说1+1应该等于3，不等于3就不能拿奖，然后他就去研究为什么等于3可以拿奖，乐此不疲。
这就是名利。

## 道德经 | 楚简甲20 | 40反者道之动 
原创 道理研究所  道理研究所 2025年01月06日 10:42上海
### 楚简校注#37
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上20）
返也者，道【之】僮（動）也；
溺（弱）也者，道之甬（用）也。
天下之勿（物）生於又（有），【又】生於亡（無）。■
### 王弼本·四十章
（图片引自：清武英殿聚珍本，老子道德经注）
反者道之动，弱者道之用。
天下万物生于有，有生于无。
### 道德经解
(憨山道者《老子·### 道德经解》引自：老子道德經發隱）
此承上章以明道为天地万物之本也。
反者，道之体也。
谓道体虚无至静，为群动之主。
世人只知动之为动，不知动处即静。
易云天下之动，贞夫一者也。
以其群动之动，皆自虚无至静而发，不动而动，故云反者道之动也。
然道体至虚，柔弱无用，而为天下有用之本。
世人只知有用之用，不知无用之用为大用也。
故云弱者道之用。
是故世人只知天下之物生于有，而不知有生于无也。
苟知有生于无，则自然不事于物，而能体道凝神矣。
岂易得哉。
### 道理研究注释
“道”万理之理，让人凝神聚气，
“德”万礼之礼，让人心烦意乱。
道是无，德是有。
无，则患得，
有，则患失。
## 道德经 | 楚简甲21 | 9持而盈之 
原创 道理研究所  道理研究所 2025年01月08日 14:45上海
### 楚简校注#37-39
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，甲上21）[⿱㞢木]（持）而浧（盈）之，
不不若巳（已）。
湍（揣）而羣之，
不可長保也。
金玉浧（盈）室，
莫能獸（守）也。
贵福（富）【而】喬（驕），
自遗咎也。
攻（功）述（遂）身退，
天之道也。◇◇◇◇◇◇◇◇◇◇◇◇◇◇◇◇◇
### 王弼本·九章
（图片引自：清武英殿聚珍本，老子道德经注）
持而盈之，不如其已；
揣而锐之，不可长保；
金玉满堂，莫之能守；
富贵而骄，自遗其咎。
功成身退，天之道也哉。
### 道德经解
(憨山道者《老子·### 道德经解》引自：老子道德經發隱）
此言知进而不知退者之害，诫人当知止可也。
持而盈之不如其已者，谓世人自恃有持满之术，故贪位慕禄进进而不已。
老子意谓虽是能持，不若放下休歇为高，故不如其已。
倘一旦祸及其身，悔之不及。
即若李斯临刑，顾谓其子曰，吾欲与若复牵黄犬，出上蔡东门逐狡兔，岂可得乎。
此盖恃善持其盈而不已者之验也。
故云知足常足，终身不辱，知止常止，终身不耻，此之谓也。
揣而锐之，不可长保者。
揣，揣摩。锐，精其智思。
如苏张善揣摩之术者是也。
谓世人以智巧自处，恃其善于揣摩，而更益其精锐之思，用智以取功名，进进而不已。
老子谓虽是善能揣摩，毕竟不可长保。
如苏张纵横之术，彼此相诈，不旋踵而身死名灭，此盖揣锐之验也。
如此不知止足之人，贪心无厌。
纵得金玉满堂，而身死财散，故曰莫之能守。
纵然位极人臣，而骄泰以取祸，乃自遗其咎。
此盖知进不知退者之害也。
人殊不知天道恶盈而好谦。
独不见四时乎，成功者退。
人若功成名遂而身退，此乃得天之道也。
### 道理研究注释
拿杯子倒水，倒得太满，拿在手里就会战战兢兢。
削铅笔削得太尖就容易折断。
满屋子钞票者非贪即盗。
过于炫富，容易招恨。
功成名就了，就金盆洗手全身而退，才像个老大的样子，否则迟早被人拉下来干掉。

## 道德经 | 楚简乙1 | 59治人事天莫若啬 
原创 道理研究所  道理研究所 2025年01月10日 09:06上海
### 楚简校注乙#1-3
（图片引自：荆门市博物馆，郭店楚墓竹简-老子甲）
楚简校注（引自：丁四新，郭店楚竹書《老子》校注，乙1）紿（治）人事天莫若嗇。
夫唯嗇，是以[⿱日來]（早）【備】，
｛是以｝[⿱日來]（早）備（服）是胃（謂）〔重積惠。
重積惠，則亡〕不克。■
〔亡〕不克，[⿱目二]（則）莫智（知）丌（其）𠄨＜亟（極）＞。
莫智（知）丌（其）𠄨＜亟（極）＞，可以又（有）𬪇（⿰或阝，國）。
又（有）𬪇（⿰或阝，國）之母，可以長〔[⿱隹臼]。
是胃深槿固氐〕，長生[⿱隹臼]（久）視之道也。■
### 王弼本·五十九章
（图片引自：清武英殿聚珍本，老子道德经注）
治人事天，莫若啬。
夫唯啬，是谓早服；
早服谓之重积德；
重积德则无不克，无不克则莫知其极；
莫知其极，可以有国；
有国之母，可以长久。
是谓深根固柢，长生久视之道。
### 道德经解
(憨山道者《老子·### 道德经解》引自：老子道德經發隱）
此言圣人离欲复性，以为外王内圣之道也。
啬，有而不用之意。
老子所言人天，庄子解之甚明。
如曰，不以人害天，不以物伤性。
盖人，指物欲。天，指性德也。
言治人事天莫若啬者。
然啬，即复性工夫也。
谓圣人在位，贵为天子，富有四海。
其子女玉帛，声色货利，充盈于前。
而圣人以道自守，视之若无，澹然无欲，虽有而不用。
所谓尧舜有天下而不与，此以啬治人也。
圣人并包四海，智周万物。
不以私智劳虑，而伤其性真。
所谓毋摇尔精，毋劳尔形，毋使汝思虑营营。
盖有智而不用其智，此以啬事天也。
复性工夫，莫速于此。
故曰是谓之早复。
此复字，是复卦不远复之意。言其速也。
又如一日克己复礼，天下归仁之意。
庄子曰，贼莫大于德有心。
然有心之德施于外，故轻而不厚。
复性之功，天德日全，不期复而自复，所谓复见天地之心。
故曰早复谓之重积德。
能重积德，则无不克矣。
此克字，乃克敌之克。即颜子克己之克。
以性德日厚，则物欲消融。
而所过者化，无物与敌。
则其德高明广大，民无得而称焉。
故曰无不克，则莫知其极。极，至极，犹涯量也。
此内圣之德既全，虽无心于天下，乃可以托于天下。
故曰莫知其极，可以有国。
此内圣之道，真以治身，其绪余以为天下国家。
故曰可以有国。
此道先天地不为老，后天地不为终。
故曰可以长久。
古人所言深根固蒂长生久视之道者，如此而已。
结句盖古语。老子引证，以结其意耳。
### 道理研究注释
“啬”指有而不用，就是节俭，吝啬的啬；
“早服”就是早做准备。
人挣钱花钱也是这个道理，要省着用，要为将来考虑。
但是不能全部为将来考虑，得有个度。
人活着最亏的就是“死了钱没花完”，所以得考虑当下，该花钱的地方花，该享受的时候享受，万一有一天走在路上被车撞死了也不至于太后悔。
但同时也得留一部分精力考虑将来，否则现在是享受了，将来万一没死，就活得很难受了。
当然老子先生讲的不是攒钱，而是积德。

## 道德经 | 楚简乙2 | 48为学日益 
原创 道理研究所  道理研究所 2025年01月13日 11:56上海
### 楚简校注乙#3-4
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙2）【為】[⿱⿴𦥑爻子]（學）者日嗌（益），
為道者日員（損）。
員（損）之或（又）員（損），
以至亡（無）爲也。
▂亡（無）爲而亡（無）不爲。▂
### 王弼本·四十八章
（图片引自：清武英殿聚珍本，老子道德经注）
为学日益，为道日损。
损之又损，以至于无为。
无为而无不为。
取天下常以无事，及其有事，不足以取天下。
### 道德经解
(憨山道者《老子·### 道德经解》引自：老子道德經發隱）
此承上言无为之德，由日损之功而至也。
为学者，增长知见，故日益。
为道者，克去情欲，穷形泯智，故日损。
初以智去情，可谓损矣。
情忘则智亦泯，故又损。
如此则心境两忘，私欲净尽，可至于无为。
所谓我无为而民自化。
民果化，则无不可为之事矣。
此由无为而后可以大有为，故无不为。
是故取天下者，贵乎常以无事也。
无事，则无欲。我无欲，而民自正。民自正，而天下之心得。天下之心得，则治国如视诸掌，此所以无事足以取天下也。
若夫有事则有欲，有欲则民扰，民扰则人心失。
人心既失，则众叛亲离，此所以有事不足以取天下也。
无为之益，天下希及之者，此耳。
旧注取字训为，摄化之意。
应如春秋取国之取，言得之易也。
### 道理研究注释
为学是“妙”，知识的展开；
为道是“玄”，知识的归类。
老子一味讲究归类，还是有点偏激。
更为人性的做法可能是“妙”和“玄”结合；
多见识不同的领域，但不能见什么都想去学都想要，长见识的目的是为了更好地归类，从而使自己的认识逐渐走向“正确”。
中国人从古就讲究“有舍才有得”。
中华文明也因此才得以长久延续。

## 道德经 | 楚简乙3 | 20（前）绝学无忧 
 道理研究所 2025年01月14日 15:21上海
### 楚简校注乙#4-5
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙3）㡭（絶）[⿱𦥑子]（學）亡（無）𢝊（⿱頁心，憂）。
唯與可（訶），
相去幾可（何）？
𡵂（⿳山一几，美）与（與）亞（惡），
相去可（何）若？
人之所𥚸（⿰示畏，畏），
亦不可以不𥚸（⿰示畏，畏）。
### 王弼本·二十章
（图片引自：清武英殿聚珍本，老子道德经注）
绝学无忧。
唯之与阿，相去几何？
善之与恶，相去若何？
人之所畏，不可不畏。
荒兮其未央哉！
众人熙熙，如享太牢，如春登台。
我独泊兮其未兆，如婴儿之未孩；
儽儽（纍纍lèi lèi）兮若无所归！
众人皆有余，而我独若遗（kuì）；
我愚人之心也哉，沌沌（忳忳dùn dùn）兮！
俗人昭昭，我独昏昏。
俗人察察，我独闷闷；
澹（dàn）兮其若海，飂（liù）兮若无止。
众人皆有以，而我独顽似鄙。
我独异于人，而贵食母。
### 道德经解
(憨山道者《老子·### 道德经解》引自：老子道德經發隱）
此承前二章言圣智之为害，不但不可用，且亦不可学也。然世俗无智之人，要学智巧仁义之事。既学于己，将行其志。则劳神焦思，汲汲功利，尽力于智巧之间。故曰巧者劳而智者忧。无知者又何所求。是则有学则有忧，绝学则无忧矣。然圣人虽绝学，非是无智。但智包天地而不用。顺物忘怀，澹然无欲，故无忧。世人无智而好用。逐物忘道，汨汨于欲，故多忧耳。斯则忧与无忧，端在用智不用智之间而已。相去不远，譬夫唯之与阿，皆应人之声也，相去能几何哉，以唯敬而阿慢。忧与无忧，皆应物之心也，而圣凡相隔，善恶相反，果何如哉。此所谓差之毫厘，失之千里也。老子言及至此，恐世俗将谓绝学，便是瞢然无知。故晓之曰，然虽圣人绝学，不是瞢然无知，其实未尝不学也。但世俗以增长知见，日益智巧，驰骋物欲以为学。圣人以泯绝知见，忘情去智，远物离欲以为学耳。且夫声色货利，皆伤生害道之物，世人应当可畏者。我则不可不畏惧而远之。故曰人之所畏，不可不畏。苟不知畏，汨没于此，荒淫无度，其害非细。故曰荒兮其未央哉。央，尽也。由是观之，世人以增益知见为学。圣人以损情绝欲为学。所谓为学日益，为道日损，损之又损，以至于无为耳。众人忘道逐物，故汨汨于物欲之间。酷嗜无厌，熙熙然如享太牢之味，以为至美。方且荣观不休，如登春台之望，以为至乐。老子谓我独离物向道，泊于物欲未萌之前，不识不知，超然无欲。故曰我独泊兮其未兆，若婴儿之未孩。兆，念之初萌也。婴儿，乃无心识爱恶之譬。孩，犹骸骨之骸。未骸，所谓骨弱筋柔。乃至柔之譬。众人见物可欲，故其心执著而不舍。老子谓我心无欲，了无系累。泛然应物，虚心游世，若不系之舟。故曰乘乘兮若无所归。乘乘，犹泛泛也。众人智巧多方，贪得无厌，故曰有余。我独忘形去智，故曰若遗。遗，犹忘失也。然我无知无我，岂真愚人之心也哉。但只浑浑沌沌，不与物辨，如此而已。故俗人昭昭，而我独昏昏。昭昭，谓智巧现于外也。俗人察察，而我独闷闷。察察，即俗谓分星擘两，丝毫不饶人之意。昏昏闷闷，皆无知貌。我心如此，澹然虚明，若海之空阔不可涯量。飕然无著，若长风之御太虚。众人皆自恃聪明知见，各有所以。以，犹自恃也。我独无知无欲，顽而且鄙，亦似庸常之人而已。然我所以独异于人者，但贵求食于母耳。凡能生物者，谓之母。所生者，谓之子。且此母字，不可作有名万物之母的母字。此指虚无大道，能生天地万物，是以道为母，而物为子。食，乃嗜好之意。众人背道逐物，如弃母求食于子。圣人忘物体道，故独求食于母。此正绝学之学。圣人如此，所以忧患不能入也。前章绝圣弃智，乃无用之用。此章绝学无忧，乃无学之学。后章孔德之容一章，乃无形名之形名耳。
### 道理研究注释
承接前两章。
所谓绝学，绝的是绞尽脑汁去学人为法则；
人为法则既然是人定的，这样也对、那样也对，所以无所谓对错，因此学之无用。
但一个社会要完全没有人为法则也是不大可能；
因此作为现代人，对于人为法则、行业规则，接触到这个领域了，去了解一下即可，无需深入研究。
需要深入研究的是自然法则，即所谓的知“道”。
俗人“背道逐物”，圣人“忘物体道”。

## 道德经 | 楚简乙4 | 13宠辱若惊 
原创 道理研究所  道理研究所 2025年01月19日 14:49上海
### 楚简校注乙#5-8
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙4）人𢤲（⿱龍心，寵）[⿱日辱]（辱）若[⿰糸⿱⿰旨旨⿰火火]（驚），
贵大患若身。
可（何）胃（謂）𢤲（⿱龍心，寵）辱【若驚】？
𢤲（⿱龍心，寵）為下也，
𠭁（⿱貝又，得）之若[⿰糸⿱⿰旨旨⿰火火]（驚），
𰻔（⿺䢍⿱𠂉羊，失）之若[⿰糸⿱⿰旨旨⿰火火]（驚），
是胃（謂）𢤲（⿱龍心，寵）辱【若】（驚）。
〔可胃貴大患〕若身？
𫊟（⿸虍壬，吾）所以又（有）大患者，
為𫊟（⿸虍壬，吾）又（有）身。
﨤（⿺辶及，及）𫊟（⿸虍壬，吾）亡（無）身，
或（有）可（何）〔患？
古貴為身於〕爲天下，
若可以厇（托）天下矣。
＿㤅（⿱旡心，愛）以身爲天下，
若可以迲（寄）天下矣。■◇
### 王弼本·十三章
（图片引自：清武英殿聚珍本，老子道德经注）宠辱若惊，贵大患若身。
何谓宠辱若惊？
宠为下，得之若惊，失之若惊，是谓宠辱若惊。
何谓贵大患若身？
吾所以有大患者，为吾有身，及吾无身，吾有何患？
故贵以身为天下，若可寄天下；
爱以身为天下，若可托天下。
### 道德经解
(憨山道者《老子·### 道德经解》引自：老子道德經發隱）
此言名利之大害，教人重道忘身以袪累也。宠辱若惊者，望外之荣曰宠。谓世人皆以宠为荣，却不知宠乃是辱。以其若惊。惊，心不安貌。贵大患若身者，崇高之位曰贵，即君相之位。谓世人皆以贵为乐，却不知贵乃大患之若身。以身喻贵，谓身为苦本，贵为祸根，言必不可免也。此二句立定，向下征而释之曰，何谓宠是辱之若惊耶。宠为下，谓宠乃下贱之事耳。譬如僻幸之人，君爱之以为宠也。虽卮酒脔肉必赐之。非此，不见其为宠。及其赐也，必叩头而啖之。将以为宠。彼无宠者，则傲然而立。以此较之，虽宠实乃辱之甚也。岂非下耶。故曰宠为下。且而未得之也，患得之。既得之也，患失之。是则竞竞得失于眉睫之间，其心未尝暂自安。由此观之，何荣之有。故曰得之若惊，失之若惊。此其所以宠是辱也。贵大患若身者，是以身之患，喻贵之患也。然身，乃众患之本。既有此身，则饥寒病苦，死生大患，众苦皆归，必不可免。故曰吾所以有大患者，为吾有身。无身，则无患矣。故曰及吾无身，吾有何患。然位，乃祸之基也。既有此位，则是非交谪，冰炭攻心，众毁齐至，内则残生伤性以灭身，外则致寇招尤以取祸，必不可逃。故曰吾所以有大患者，为吾有贵。无贵，则无患矣。故曰贵大患若身。笔乘引王子搜，非恶为君也，恶为君之患也。盖言贵为君人之患。庄子曰，千金重利，卿相尊位也。子独不见郊祀之牺牛乎。养食之数岁，衣以文绣，以入太庙。当是之时，虽欲为狐豚，岂可得乎。斯言贵为卿相者之患。老子言苟知身为大患不可免。则知贵为大患，亦不可免也。然且世人不知贵为大患，返以为荣。爱身取贵，以致终身之累。皆非有道之所为也。唯有道者，不得已而临莅天下，不以为己显。虽处其位，但思道济苍生，不以为己荣。此则贵为天下贵，非一己之贵。如此之人，乃可寄之以天下之任。然有道者，处崇高之位，虽爱其身，不是贪位慕禄以自保。实所谓卫生存身以行道。是则爱身，乃为天下爱其身，非私爱一己之身。如此之人，乃可托以天下之权。若以此为君，则无为而治。以此为臣，则功大名显。故道为天下贵也。故日贵以身为天下，则可寄于天下。爱以身为天下，乃可托于天下。
### 道理研究注释
宠辱若惊，贵大患若身。
有得有失，所以会惊，一惊就会有卑有亢。
总是担心会死，那是因为还想占有。
人生在世，物尽其用即可，你用天下，天下用你。
非得占有，只会苦累一生。

## 道德经 | 楚简乙5 | 41上士闻道 
### 楚简校注乙#9-12
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙5）
上士昏（聞）道，堇（勤）能行於丌（其）中。
中士昏（聞）道，若昏（存）若亡。
下士昏（聞）道，大𦬫（⿱艹犬，笑）之。
弗大𦬫（⿱艹犬，笑），不足以爲道矣。
是以建言又（有）之：
明道女（如）孛（昧），𨒈（⿺辶𡰥，夷）道女（如）繢（纇），〔進〕道若退；
上惪（⿱直心，德）女（如）浴（谷），＿大白女（如）[⿱日辱]（辱），𭖒（⿱山主，廣）惪（德）女（如）不足，建惪（德）女（如）〔偷，質〕貞（真）女（如）愉（渝），＿＿大方亡（無）禺（隅）；
大器曼（晚）成，大音祇（希）聖（聲），天＜大＞象亡（無）坓（形），道〔褒亡名。■◇◇〕
### 王弼本·四十一章
（图片引自：清武英殿聚珍本，老子道德经注）
上士闻道，勤而行之；
中士闻道，若存若亡；
下士闻道，大笑之。
不笑，不足以为道。
故建言有之：
明道若昧，进道若退，
夷道若纇，上德若谷，大白若辱，广德若不足，建德若偷，质真若渝，大方无隅，
大器晚成，大音希声，大象无形，道隐无名。
夫唯道，善贷且成。
### 道德经解
(憨山道者《老子·### 道德经解》引自：老子道德經發隱）
此言道出常情，而非下愚小智之所能知，必欲上根利智可能入也。谓上根之人，志与道合，一有所闻，便身体而力行之。如颜子闻者未尝不知，知之未尝不行。故曰上士闻道，勤而行之。若夫中人之资，则且信且疑，或日月至焉。故曰若存若亡。至若下根之士，即有所闻，了不相蒙，而且以为怪。故大笑之矣。以道出常情，非愚所测。此辈不笑，不足以为道。以其道与常情，每相反而已矣。何以知之。故古之建言者有云，明道若昧。此下十二句，皆古之立言者之辞，老子引之以明相反之意。谓小人用智，恃知以为能。圣人光而不耀，以有智而不用。故明道若昧。小人矜夸竞躁。圣人以谦自守，以卑自牧。故进道若退。世人崖嶷自高。圣人心与道合，同尘混俗，和而不同。故夷道若类。世人局量扁浅，一毫不容。圣人心包天地，德无不容，如海纳百川。故上德若谷。小人内藏瑕疵，而外矫饰以为洁。圣人纯素贞白，一尘不染，而能纳污含垢，示同庸人。故大白若辱。小人一德不忘，必恃自多而责报于人。圣人德被群生，而不以为功。故广德若不足。小人一善之长，必炫弄自售，欲求知于人。圣人潜行密用，凡有所施于人者，惟恐人之知己也。如泰伯三让，民无德而称。故建德若偷。小人随时上下，见利而趋，望势而变。圣人之心，贞介如玉，而不可夺。而能与世浮沉，变化无穷，无可不可。故质贞如渝。渝，变也。世人圭角自立，一定而不化。圣人心如太虚，无适不可。故大方无隅。隅，犹定向也。世人小智自用，以图速效。圣人深畜厚养，藏器于身，待时而动。迫不得已而后应，乘运而出，必为天下之利具。故大器晚成。所以然者，譬夫大音之希声，大象之无形，殊非常情之所易见易闻。宜乎下士闻而大笑之也。以其世之所尚者，名也。然道隐于无名，又岂常情所易知耶。所以圣人之广大难测者，以其有大道也。夫惟道也，万物皆往资焉而不匮，曲成万物而不遗。故曰善贷且成。圣人如此，所以世人皆以大似不肖。而轻笑之。然不笑，不足以为道也。
### 道理研究注释
牛逼的人，悟道后“知行合一”，去实践一种或多种“理”。
稍差点的，将信将疑，浪费了不少光阴。
最垃圾的，就是没听懂，然后还嗤之以鼻的。
有时候认为自己很牛逼，啥都能做，有时候认为自己很垃圾，啥都做不了。
圣人说：不要去认为怎么样，直接去做就好了。

## 道德经 | 楚简乙6 | 52天下有始 
### 楚简校注乙#13
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙6）閟（閉）亓（其）門，
賽（塞）亓（其）𨓚（⿺辶兑，兑），
夂（終）身不𬑭（⿱矛山，務）。
啓亓（其）说（兑），
賽（塞）亓（其）事，
夂（終）身不𰙬（⿱來止，救）。＿
### 王弼本·五十二章
（图片引自：清武英殿聚珍本，老子道德经注）天下有始，以为天下母。
既得其母，以知其子，既知其子，复守其母，没身不殆。
塞其兑，闭其门，终身不勤。
开其兑，济其事，终身不救。
见小曰明，守柔曰强。
用其光，复归其明，无遗身殃，是为习常。
### 道德经解

(憨山道者《老子·### 道德经解》引自：老子道德經發隱）
此言道体之方，当以背物合道为要妙也。由万物皆资始乎道。故曰天下有始，以为天下母。所谓道生之也。是知道为体，而物为用。故道为母，物为子。人若但知道体虚无，而不知物从此生，是知母而不知子，则沦于断灭。若但知物而不知道，是殉物而忘道，则失其性真。所以既知其母，亦复要知其子，所谓有体有用也。既知物从道生，则不事于物。故曰既知其子，复守其母。所谓用不离体也。体用两全，动静不二，故没身不殆。殆，危也，又尽也。下示守母之方。兑为口，门乃眼耳，为视听之根。谓道本无言，言生理丧。妄机鼓动，说说而不休，去道转远。唯是必缄默以自守，所谓多言数穷不如守中。故日塞其兑。然道之于物，耳得之而为声，目得之而为色。若驰声色而忘返，则逐物而背性。是必收视返听，内照独朗。故曰闭其门。如此，则终身用之而不勤矣。勤，劳也。若徒执言说以为得。以资耳目之欲，火驰而不返。则是开兑济事，丧心于物，则终身不可救矣。是皆不能戒谨于隐微之间，而忽于欲机之兆，非为明也。孔子曰，知机其神乎。故曰见小曰明。以道自胜，故曰守柔曰强。是故学人当用其光，复其明，则无遗身殃也。然光，道之用也。明，道之体也。用不离体，故用愈光，而体愈明。此所以能无遗其殃也。袭，承也。且真常之道，吾固有之。但凡人不能承袭而自绝耳。苟能如此做工夫，则绵绵而不绝矣。故曰是谓袭常。
### 道理研究注释
道为天下万物之母，万物都有其道。
道为体，物为用，不可“循物而忘道”。
比如键盘，它现在的“道”是可以打字，那去买鍵盤的时候就要选择打字功能良好的，而不要去追求键盘是不是纯金的。
但是如果你要想通过键盘去投资保值，那可能真的需要一个黄金键盘。
道理看似简单，但现实中很多时候往往会忘记，会被“物”迷惑。
## 道德经 | 楚简乙7 | 45（前）大成若缺 
### 楚简校注乙#13-15
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙7）
大成若夬（缺），
丌（其）甬（用）不[⿱米巾]（敝）。
＿大浧（盈）若中（盅），
丌（其）甬（用）不䆤（⿱穴身，窮）。
＿大攷（巧）若㑁（⿰亻出，拙），
＿大成（盛）若詘，
大植（直）若屈。■
### 王弼本·四十五章
（图片引自：清武英殿聚珍本，老子道德经注）
大成若缺，其用不弊。
大盈若冲，其用不穷。
大直若屈，大巧若拙，大辩若讷。
躁胜寒，静胜热。
清静为天下正。
### 道德经解
(憨山道者《老子·### 道德经解》引自：老子道德經發隱）
此言圣人法天制用，与道为一，故能胜物而物不能胜。以申明前章不言之教，无为之益也。大成若缺，其用不敝者。若天地生物曲成万物而不遗，可谓成之大矣。然必春生而夏方长之，秋杀而冬方成之。以此观之，似若有所缺。苟不如此，若一径生长而无秋冬之肃杀。不但物不能成，而造物者亦将用之而敝矣。由其若缺，故所成者大，而其用不敝也。大盈若冲，其用不穷者。若阳和之气，充塞天地，无处不至，无物不足，可谓盈矣。其体冲虚而不可见。若块然可见，亦将用之有尽矣。由其若冲，故既已与人己愈有，既已为人己愈多，故其用不穷也。大直若屈者。若一气浩然，至大至刚，可谓直矣。然潜伏隐微，委曲周匝，细入无间，故若屈。由若屈，故能伸其生意也。大巧若拙者。若天之生物，刻雕众形而不见其巧。故云若拙。若恃其巧者，巧于此而拙于彼，则巧非大矣。大辩若讷者。上云若缺，则天地无全功，故人犹有所憾。然天何言哉，四时行焉，百物生焉。是则生物之功，不辩而自白矣。故曰若讷。是以天地不言而万物成，圣人不言而教化行。以圣人法天制用，故以不言之教，无为之化，似乎不胜，而物卒莫能胜之也。且躁能胜寒而不能胜热，静能胜热而不能胜寒。斯皆有所胜，则有所不胜。是故圣人贵乎清净为天下正。此其不言之教，无为之益，天下希及之矣。
### 道理研究注释
原来除了“大智若愚”还有这么多“大×若×”。
但可能我原来的理解有误。
我原来理解的大智若愚是：有大智慧的人看上去都是傻傻的。
而老子的意思是：只有认识到自己的愚昧的人，才是最聪明的。
“大成若缺”：只有知道“缺”，才能“成”，就像万物生长，要有死才能生，世界因此才生机勃勃。
以此类推，现代管理学就创造了PDCA循环。

## 道德经 | 楚简乙8 | 54善建者不拔 
### 楚简校注乙#15-18
（图片引自：荆门市博物馆，郭店楚墓竹简-老子乙）
楚简校注（引自：丁四新，郭店楚竹書《老子》校注，乙8）

喿（躁）𰀭（⿰乘力，勝）蒼（凔），
青（静）𰀭（⿰乘力，勝）然（熱），
清青（静）爲天下定（正）。

善建者不[⿻𦥔𠆣]（拔），
善保（抱）者不兑（脱），
子孫以丌（其）祭祀不乇（輟）。
攸（修）之身，丌（其）㥲（德）乃貞（真）；
攸（修）之𧱌（⿳爫冖豕，家），丌（其）㥲（德）又（有）舍（餘）；
攸（修）之向（鄉），丌（其）㥲（德）乃長；
攸（修）之邦，丌（其）㥲（德）乃奉（豐）；
攸（修）之天下，〔其德乃溥。
以家觀〕𧱌（⿳爫冖豕，家），以向（鄉）觀向（鄉），以邦觀邦，以天下觀天下。
𫊟（⿸虍壬，吾）可（何）以智（知）天〔下之然也？
以此。■……）
### 王弼本·五十四章
（图片引自：清武英殿聚珍本，老子道德经注）
善建者不拔，善抱者不脱，子孙以祭祀不辍。
修之于身，其德乃真；
修之于家，其德乃余；
修之于乡，其德乃长；
修之于国，其德乃丰；
修之于天下，其德乃普。
故以身观身，以家观家，以乡观乡，以国观国，以天下观天下。
吾何以知天下然哉？
以此。
### 道德经解
(憨山道者《老子·### 道德经解》引自：老子道德經發隱）
此言圣人所以功德无穷，泽及子孙者，皆以真修为本也。举世功名之士，靡不欲建不拔之功，垂不朽之业。至皆不能悠久者，以其皆以智力而建之，则有智力过之者，亦可以拔之矣。抱，守也。脱，犹夺也，谓失脱也。以机术而守之，则有机术之尤者，亦可以夺之矣。是皆不善建，不善守者也。至若圣人复性之真，建道德于天下。天下人心感服，确乎而不可拔。故功流万世，泽及无穷，杰然而不可夺。此皆善建善抱，所以福及子孙，故祭祀绵远而不绝也。是故学道之人，修之于身，故其德乃真。庄子曰，道之真以治身，其绪余以为国家，其土苴以为天下。故曰修之家，其德乃余。修之乡，其德乃长。修之国，其德乃丰。修之天下，其德乃普。故以性观身，则性真而身假。若以我身而观天下之身，则性同而形忘。以此观家则家和。以此观乡则乡睦。以此观国则国治。以此观天下则天下平。所谓以性融物，则天下化。会物为己，则天下归。故其德乃普。是以圣人一真之外无余事，故唯以此。
### 道理研究注释
比如足球。
如果仅仅是比球技，那没有人能称球王，因为谁也不知道将来会不会有球技更好的。
而球王之所以被称为球王，不仅仅是因为他的球踢得好的，而且球“德”好。球“德”好才会被球迷世代供奉膜拜。
“德”逐渐由礼仪、规则转变为品德。
先前的“德”泛指所有人为准则，而后来的“德”逐渐理解为好的人为准则。

## 道德经 | 楚简丙1 | 18大道废有仁义 
### 楚简校注丙#1-3
（图片引自：荆门市博物馆，郭店楚墓竹简-老子丙）
楚简校注（引自：丁四新，郭店楚竹書《老子》校注，丙1）
大（太）上，下智（知）又（有）之；
丌（其）卽（次），[⿰⿱木辛斤]（親）譽之；
丌（其）既＜即（次）＞，[⿱畏心]（畏）之；
丌（其）卽（次），[⿱矛人]（侮）之。
𲁢（⿰言千，信）不足◇，安又（有）不𲁢（⿰言千，信）。
猷（猶）𰲛（⿱虎口，乎）丌（其）貴言也！
成事述（遂）𬒬（⿰示工，功），
而百眚（姓）曰：“我自肰（然）也。”
古（故）大。
道癹（废），安又（有）𰑢（⿱身心，仁）義。
六[⿰⿱木辛斤]（親）不和，安又（有）孝𡥝（⿱𢆶子，慈）。
邦𧱌（⿳爫冖豕，家）緍（昏）[⿱⿰丿乣又]（亂），安又（有）正臣。■
### 王弼本·十七章-十八章
（图片引自：清武英殿聚珍本，老子道德经注）
17章
太上下、知有之。
其次亲之、誉之。
其次畏之。
其次侮之。
故信不足焉、有不信。
犹兮其贵言。功成事遂。
百姓皆曰我自然。
18章
大道废、有仁义。
智慧出、有大伪。
六亲不和、有孝慈。
国家昏乱、有忠臣。
### 道德经解
(憨山道者《老子·### 道德经解》引自：老子道德經發隱）
17章
此言上古无知无识，故不言而信。其次有知有识，故欺伪日生。老子因见世道日衰，想复太古之治也。大上下知有之者，谓上古洪荒之世，其民浑然无伪，与道为一，全不知有。既而混沌日凿，与道为二，故知有之。是时虽知有，犹未离道，故知而不亲。其世再下，民去道渐疏，始有亲之之意。是时虽知道之可亲，但亲于道，而人欲未流，尚无是非毁誉之事。其世再下，而人欲横流，盗贼之行日生。故有桀跖之非毁，尧舜之是誉。是时虽誉，犹且自信而不畏。其世再下，而人欲固蔽，去道益远，而人皆畏道之难亲。故孔子十五而志于学，至七十而方从心。即颜子好学，不过三月不违仁，其余则日月至焉。可见为道之难，而人多畏难而苟安也。是时虽畏，犹知道之不敢轻侮。其世再下，则人皆畔道而行。但以功名利禄为重，全然不信有此道矣。老子言及至此，乃叹之曰，此无他，盖由在上者自信此道不足，故在下者不信之耳。然民既已不信矣，而在上者，就当身体力行无为之道，以启民信。清净自正，杜民盗贼之心，可也。不能如此，见民奸盗日作，犹且多彰法令，禁民为非。而责之以道德仁义为重，愈责愈不信矣，岂不谬哉。故曰犹兮其贵言。贵，重也。此上乃历言世道愈流愈下。此下乃想复太古无为之治。曰，斯皆有为之害也。安得太古无为之治，不言而信，无为而成。使其百姓日出而作，日入而息，凿井而饮，耕田而食。人人功成事遂，而皆曰我自然耶。盖老氏之学，以内圣外王为主。故其言多责为君人者，不能清静自正，启民盗贼之心。苟能体而行之，真可复太古之治。
18章
此承上章言世道愈流愈下，以释其次亲之誉之之意也。大道无心爱物，而物物各得其所。仁义则有心爱物，即有亲疏区别之分。故曰大道废，有仁义。智慧，谓圣人治天下之智巧。即礼乐权衡斗斛法令之事。然上古不识不知，而民自朴素。及乎中古，民情日凿。而治天下者，乃以智巧设法以治之。殊不知智巧一出，而民则因法作奸。故曰智慧出，有大伪。上古虽无孝慈之名，而父子之情自足。及乎衰世之道，为父不慈者众，故立慈以规天下之父。为子不孝者众，以立孝以教天下之子。是则孝慈之名，因六亲不和而后有也。盖忠臣以谏人主得名。上古之世，君道无为而天下自治。臣道未尝不忠，而亦未尝以忠立名。及乎衰世，人君荒淫无度，虽有为而不足以治天下。故臣有杀身谏诤，不足以尽其忠者。是则忠臣之名，因国家昏乱而有也。此老子因见世道衰微，思复太古之治，殆非愤世励俗之谈也。
### 道理研究注释
最好的皇上，老百姓都不知道其存在。
“好的管理可以让人几乎感觉不到它的存在，但是一旦离开它你又会感到诸多不便。好的政府亦如是。”
“质量管理的最高境界就是没有质量。”
其次，是亲民。再其次，就是刑法威吓。最次，就是用权术欺骗愚弄。
统治者言不守信，所以百姓就不会信任他。
优哉游哉，少发号施令。
功成事遂，百姓称赞“本来就应该这样”。
有人说这是老子的乌托邦，根本无法实现。也并不然，这就相当于我们的共产主义，是我们追求的目标与信仰。同时也是往好的方向发展的一条路径与方法。
国家管理如此，企业管理也是如此，个人做事也是一样。
18章，大道被废弃了，才有提倡仁义的需要；聪明智巧的现象出现了，伪诈才盛行一时；家庭出现了纠纷，才能显示出孝与慈；国家陷于混乱，才能见出忠臣。
从公司管理角度来看，“没有管理才是真正的管理”。
一个管理大咖的出现，正说明之前该公司管理存在很大的问题。
好的公司，谁来谁走都无所谓。进出人员的参差不齐会让公司有所波动，但公司始终会在一个相对平稳的中心线上运作，并识别这些波动，不至于持续恶化。
公司如此，市场也是如此，国家同样一样。这就是管理的最高境界。
怎么做到的？老子也没说，但是现代的管理科学始终是朝着这个方向在发展的。
按照老子的这个理论，再反面举个公司管理的例子，如果你的公司有人拼命邀功讨喜，那说明这个部门管理有问题，但你又不能打击这些人。该怎么办？而那些做得好的部门，看起来默默无闻，那无闻了，你又怎么知道他好？这些矛盾需要优秀管理者去处理与分析。
2025-2-7补充：
“大道废、有仁义。智慧出、有大伪。”
这是道德经中最喜欢的两句之一，另外一句是“天地不仁以万物为刍狗”。
也是中国人从青年时的儒家步入中年后的道家的思想转变的核心。
儒家说做人要仁义，而道家则说仁义是人定出来的，天下本没有仁义。
数学中有仁义吗？没有。物理中有仁义吗？没有。
谁要说仁义了，其动机就是值得怀疑值得警惕的。
但是呢，
一个无情无义的世界是无趣的。
所以年轻人不喜欢。
但请记住，仁义不是真理，不要较真，无所谓对错，开心就好。
用老子的话来怼社会关系就是：能被你看到的“好人”实际都是大坏蛋。
## 道德经 | 楚简丙2 | 35执大象天下往 
### 楚简校注丙#4-5
（图片引自：荆门市博物馆，郭店楚墓竹简-老子丙）
楚简校注（引自：丁四新，郭店楚竹書《老子》校注，丙2）
＜執＞大象，天下往。
往而不害，安坪（平）大（太）。
樂與餌，𱞃（⿱化心，過）客𣥕（⿱止止，止）。
古（故）道〔之出言〕，淡可（呵）丌（其）無味也。
視之不足見，
聖（聽）之不足𦖞（⿰昏耳，聞），
而【用之】不可旣也。■◇◇
### 王弼本·三十五章
（图片引自：清武英殿聚珍本，老子道德经注）
执大象、天下往。
往而不害、安平泰。
乐与饵、过客止。
道之出口、淡乎其无味。
视之不足见。听之不足闻。
用之不可既。
### 道德经解
(憨山道者《老子·### 道德经解》引自：老子道德經發隱）
此明前章未尽之意也。无象，谓之大象。大象无形，而能入众形，有形者无不归。圣人执无我以御天下，故天下莫不往，以其与物同体也。万物恃之以生，故无往而不利，故云往而不害。然忘于物者，物亦忘之，故物各得其所而无不安。物物相忘而无竞，故无不平。暖然如春，故无不泰。此所谓万物宾，而天地合，人民和，故圣人终不为大，而能成其大也。前云道之所以常者，以其淡然无味，无可欲也。若夫乐之于耳，饵之于口，皆有味而可欲者。若张之于途，虽过客亦止之。然虽暂止，而不能久留，以其用之有尽，盖不常也。若夫道之出口，则淡乎无味，不若饵之可欲。视之不足见，听之不足闻，不若乐之可欲。此可名于小。然而其体真常，故用之不可既。既，尽也。故可名为大。此大象之譬，以譬人君苟能执大象以御天下，恬淡无为。虽无声色以悦天下之耳目。无货利以悦天下之心志。而天下归往乐推而不厌。此所谓万物归焉而不为主，可名为大也。如此用之，岂有尽耶。
### 道理研究注释
2025-2-8补充
前两天看肯德基饮料杯上有个标识，中间是个“万”字，然后外面一圈一圈轮廓，到最外圈轮廓的时候几乎就是一个圆了。
我想任何行状只要这样一圈一圈放大轮廓，最后可能都成了一个圆。
我想，这就是大象无形吧。
你心里有种种疙瘩，有各种纠结，那都是因为格局不够大，只要够大都能化为无形。

## 道德经 | 楚简丙3 | 31夫隹兵者天下往 
### 楚简校注丙#6-9
（图片引自：荆门市博物馆，郭店楚墓竹简-老子丙）
楚简校注（引自：丁四新，郭店楚竹書《老子》校注，丙3）
君子居則貴左，甬（用）兵則貴右。
古（故）曰：兵者，〔非君子之器。
不〕𠭁（⿱日文，得）已而甬（用）之，[⿰金⿸厂⿱千肙]（恬）[⿰糸龏]（淡）爲上。
弗𰌁（⿰女𡵂，美）也。
[⿰⿱𬺹口女]（美）之，是樂殺人。
夫樂〔殺人，不可〕以𠭁（⿱日文，得）志於天下。
▁古（故）吉事上左，[⿱⿻土吅死]（喪）事上右。
是以𰆴（⿱卞又，偏）𨟻（⿰爿酉，將）軍居左，
上𨟻（⿰爿酉，將）軍居右，
言以[⿱⿻土吅死]（喪）豊（禮）居之也。
古（故）殺〔人衆〕，則以𪫳（⿱衣心，哀）悲位（莅）之；
𡃣（⿰嘼戈，戰）𰀭[⿰乘力]（勝），則以[⿱⿻土吅死]（喪）豊（禮）居之。■◇◇◇◇◇◇
### 王弼本·三十一章
（图片引自：清武英殿聚珍本，老子道德经注）
夫隹兵者，不祥之器，物或恶之，故有道者不处。
君子居则贵左，用兵则贵右。
兵者不祥之器，非君子之器，不得已而用之，恬淡为上。
胜而不美，而美之者，是乐杀人。
夫乐杀人者，则不可以得志于天下矣。
吉事尚左，凶事尚右。
偏将军居左，上将军居右，言以丧礼处之。
杀人之众，以哀悲位之，战胜，以丧礼处之。
### 道德经解
(憨山道者《老子·### 道德经解》引自：老子道德經發隱）
此承上言不以兵强天下，故此甚言兵之不可尚也。佳兵，乃用兵之最精巧者，谓之佳兵。凡善用兵者，必甘心于杀人。兵益佳而祸益深，故为不祥之器。历观古今善用兵者，不但不得其死，而多无后。此盖杀机自绝，而造物或恶之者。以其诈变不正，好杀不仁，故有道者不处。不但有道者不处，而苟有仁心者，亦不处也。何以知其然耶。观夫君子所居则以左为贵，用兵则以右为贵，然右乃凶地，由是而知兵者，乃不祥之器，非君子之器也。万一不得已而用之者。老子诫曰，当以恬淡为上。恬淡者，言其心和平，不以功利为美，而厌饱之意。既无贪功欲利之心，则虽胜而不以为美。纵不贪功利，而若以胜为美者，亦是甘心乐于杀人。夫乐于杀人者，必不可使其得志于天下。所谓造物或恶之也。若使此辈得志于天下，将为残害而无涯量矣。且世之吉事必尚左。凶事则尚右。凶事，谓丧事也。所以用兵则贵右，言其可哀也。故兵家以偏将军居左，以上将军居右者，盖上将军司杀之重者。言居上势者，则当以丧礼处之也。故杀人众多，则当以悲哀泣之。即战胜，亦当以丧礼处之。甚言其不得已而用之，即不得已而处之也。上二章，通言人臣不能以道佐人主，而返以兵为强者，故切诫之。
### 道理研究注释
“君子居则贵左，用兵则贵右”，左派右派原来是从这里来的。
“左”和“右”没有对错，最重要的是平衡。

## 道德经 | 楚简丙4 | 64爲之者敗之 
### 楚简校注丙#11-14
（图片引自：荆门市博物馆，郭店楚墓竹简-老子丙）
楚简校注（引自：丁四新，郭店楚竹書《老子》校注，丙4）
爲之者敗之，𡠗（⿱執女，執）之者𰻔（⿺䢍⿱𠂉羊，失）之。
▁聖人無爲，古（故）無敗也；
無𡠗（⿱執女，執），古（故）〔無𰻔（失）也］。
[⿰⿱十言斤]（慎）𣅈（⿱夂日，終）若[⿰忄⿹𠃌一]（始），則無敗事壴（⿱十豆，矣）。
▁人之敗也，𠄨（恒）於丌（其）𠭯（⿰虘又，且）成也败之。
▁是以〔聖〕人欲不欲，不贵戁（難）𠭁（⿱貝又，得）之貨；
[⿱⿴𦥑爻子]（學）不[⿱⿴𦥑爻子]（學），𰻇（⿺辶复，復）衆之所𲅒（⿺辶化，過）。
▁是以能㭪（⿰木甫，輔）𫮮（⿰土萬，萬）勿（物）之自肰（然）而弗敢為。■◇◇◇◇◇◇◇◇◇◇◇◇◇◇◇◇
### 王弼本·四十六章
见甲6
## 道德经 | 楚简甲6 | 第64章 其安易持
### 道德经解
见甲6
道德经 | 楚简甲6 | 第64章 其安易持
### 道理研究注释
2025-2-11补充
这是道德经楚简的最后一简。基本同楚简第6章（弼本第六十四章）。不再释解。
本意是想系统性地梳理道德经的哲学思想，尤其对比西方的哲学思想。但近期在整理其他古籍，难以静下心思考。
休息几天，找其他竹简继续发。
感谢“陈校长”一路点校陪伴。后面可加微信（注明“道德经”即可）交流。


